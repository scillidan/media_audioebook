<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p003.xhtml#audio">[Precedente]</a>
    <a href="playlist.xhtml#track04">[Indice]</a>
    <a>[Successivo]</a>
   </p>
   <hr class="sepBar"/>
   <h1 class="chapterTitle"><span id="f000001">LA SIGNORA FROLA E IL SIGNOR PONZA, SUO GENERO</span></h1> 
   <h1 class="textTitle skipAB2"><span id="f000002">Lettura di Margaret Collina</span></h1> 
   <p><span id="f000003">Ma insomma,</span> 
    <span id="f000004">ve lo figurate?</span> 
    <span id="f000005">C’è da ammattire sul serio tutti quanti a non poter sapere chi tra i due sia il pazzo,</span> 
    <span id="f000006">se questa signora Frola o questo signor Ponza,</span> 
    <span id="f000007">suo genero.</span> 
    <span id="f000008">Cose che càpitano soltanto a Valdana,</span> 
    <span id="f000009">città disgraziata,</span> 
    <span id="f000010">calamíta di tutti i forestieri eccentrici!</span></p> 
   <p><span id="f000011">Pazza lei o pazzo lui;</span> 
    <span id="f000012">non c’è via di mezzo:</span> 
    <span id="f000013">uno dei due dev’esser pazzo per forza.</span> 
    <span id="f000014">Perché si tratta niente meno che di questo… Ma no,</span> 
    <span id="f000015">è meglio esporre prima con ordine.</span></p> 
   <p><span id="f000016">Sono,</span> 
    <span id="f000017">vi giuro,</span> 
    <span id="f000018">seriamente costernato dell’angoscia in cui vivono da tre mesi gli abitanti di Valdana,</span> 
    <span id="f000019">e poco m’importa della signora Frola e del signor Ponza,</span> 
    <span id="f000020">suo genero.</span> 
    <span id="f000021">Perché,</span> 
    <span id="f000022">se è vero che una grave sciagura è loro toccata,</span> 
    <span id="f000023">non è men vero che uno dei due,</span> 
    <span id="f000024">almeno,</span> 
    <span id="f000025">ha avuto la fortuna d’impazzirne e l’altro l’ha ajutato,</span> 
    <span id="f000026">séguita ad ajutarlo così che non si riesce,</span> 
    <span id="f000027">ripeto,</span> 
    <span id="f000028">a sapere quale dei due veramente sia pazzo;</span> 
    <span id="f000029">e certo una consolazione meglio di questa non se la potevano dare.</span> 
    <span id="f000030">Ma dico di tenere così,</span> 
    <span id="f000031">sotto quest’incubo,</span> 
    <span id="f000032">un’intera cittadinanza,</span> 
    <span id="f000033">vi par poco?</span> 
    <span id="f000034">togliendole ogni sostegno al giudizio,</span> 
    <span id="f000035">per modo che non possa più distinguere tra fantasma e realtà.</span> 
    <span id="f000036">Un’angoscia,</span> 
    <span id="f000037">un perpetuo sgomento.</span> 
    <span id="f000038">Ciascuno si vede davanti,</span> 
    <span id="f000039">ogni giorno,</span> 
    <span id="f000040">quei due;</span> 
    <span id="f000041">li guarda in faccia;</span> 
    <span id="f000042">sa che uno dei due è pazzo;</span> 
    <span id="f000043">li studia,</span> 
    <span id="f000044">li squadra,</span> 
    <span id="f000045">li spia e,</span> 
    <span id="f000046">niente!</span> 
    <span id="f000047">Non poter scoprire quale dei due;</span> 
    <span id="f000048">dove sia il fantasma,</span> 
    <span id="f000049">dove la realtà.</span> 
    <span id="f000050">Naturalmente,</span> 
    <span id="f000051">nasce in ciascuno il sospetto pernicioso che tanto vale allora la realtà quanto il fantasma,</span> 
    <span id="f000052">e che ogni realtà può benissimo essere un fantasma e viceversa.</span> 
    <span id="f000053">Vi par poco?</span> 
    <span id="f000054">Nei panni del signor prefetto,</span> 
    <span id="f000055">io darei senz’altro,</span> 
    <span id="f000056">per la salute dell’anima degli abitanti di Valdana,</span> 
    <span id="f000057">lo sfratto alla signora Frola e al signor Ponza,</span> 
    <span id="f000058">suo genero.</span></p> 
   <p><span id="f000059">Ma procediamo con ordine.</span></p> 
   <p><span id="f000060">Questo signor Ponza arrivò a Valdana or sono tre mesi,</span> 
    <span id="f000061">segretario di prefettura.</span> 
    <span id="f000062">Prese alloggio nel casolare nuovo all’uscita del paese,</span> 
    <span id="f000063">quello che chiamano “il Favo”.</span> 
    <span id="f000064">Lí.</span> 
    <span id="f000065">All’ultimo piano,</span> 
    <span id="f000066">un quartierino.</span> 
    <span id="f000067">Tre finestre che danno sulla campagna,</span> 
    <span id="f000068">alte,</span> 
    <span id="f000069">tristi (ché la facciata di là,</span> 
    <span id="f000070">all’aria di tramontana,</span> 
    <span id="f000071">su tutti quegli orti pallidi,</span> 
    <span id="f000072">chi sa perché,</span> 
    <span id="f000073">benché nuova,</span> 
    <span id="f000074">s’è tanto intristita) e tre finestre interne,</span> 
    <span id="f000075">di qua,</span> 
    <span id="f000076">sul cortile,</span> 
    <span id="f000077">ove gira la ringhiera del ballatojo diviso da tramezzi a grate.</span> 
    <span id="f000078">Pendono da quella ringhiera,</span> 
    <span id="f000079">lassù lassù,</span> 
    <span id="f000080">tanti panierini pronti a esser calati col cordino a un bisogno.</span></p> 
   <p><span id="f000081">Nello stesso tempo,</span> 
    <span id="f000082">però,</span> 
    <span id="f000083">con maraviglia di tutti,</span> 
    <span id="f000084">il signor Ponza fissò nel centro della città,</span> 
    <span id="f000085">e propriamente in Via dei Santi n.</span> 
    <span id="f000086">15,</span> 
    <span id="f000087">un altro quartierino mobigliato di tre camere e cucina.</span> 
    <span id="f000088">Disse che doveva servire per la suocera,</span> 
    <span id="f000089">signora Frola.</span> 
    <span id="f000090">E difatti questa arrivò cinque o sei giorni dopo;</span> 
    <span id="f000091">e il signor Ponza si recò ad accoglierla,</span> 
    <span id="f000092">lui solo,</span> 
    <span id="f000093">alla stazione e la condusse e la lasciò lí,</span> 
    <span id="f000094">sola.</span></p> 
   <p><span id="f000095">Ora,</span> 
    <span id="f000096">via,</span> 
    <span id="f000097">si capisce che una figliuola,</span> 
    <span id="f000098">maritandosi,</span> 
    <span id="f000099">lasci la casa della madre per andare a convivere col marito,</span> 
    <span id="f000100">anche in un’altra città;</span> 
    <span id="f000101">ma che questa madre poi,</span> 
    <span id="f000102">non reggendo a star lontana dalla figliuola,</span> 
    <span id="f000103">lasci il suo paese,</span> 
    <span id="f000104">la sua casa,</span> 
    <span id="f000105">e la segua,</span> 
    <span id="f000106">e che nella città dove tanto la figliuola quanto lei sono forestiere vada ad abitare in una casa a parte,</span> 
    <span id="f000107">questo non si capisce più facilmente;</span> 
    <span id="f000108">o si deve ammettere tra suocera e genero una così forte incompatibilità da rendere proprio impossibile la convivenza,</span> 
    <span id="f000109">anche in queste condizioni.</span></p> 
   <p><span id="f000110">Naturalmente a Valdana dapprima si pensò così.</span> 
    <span id="f000111">E certo chi scapitò per questo nell’opinione di tutti fu il signor Ponza.</span> 
    <span id="f000112">Della signora Frola,</span> 
    <span id="f000113">se qualcuno ammise che forse doveva averci anche lei un po’ di colpa,</span> 
    <span id="f000114">o per scarso compatimento o per qualche caparbietà o intolleranza,</span> 
    <span id="f000115">tutti considerarono l’amore materno che la traeva appresso alla figliuola,</span> 
    <span id="f000116">pur condannata a non poterle vivere accanto.</span></p> 
   <p><span id="f000117">Gran parte ebbe in questa considerazione per la signora Frola e nel concetto che subito del signor Ponza s’impresse nell’animo di tutti,</span> 
    <span id="f000118">che fosse cioè duro,</span> 
    <span id="f000119">anzi crudele,</span> 
    <span id="f000120">anche l’aspetto dei due,</span> 
    <span id="f000121">bisogna dirlo.</span> 
    <span id="f000122">Tozzo,</span> 
    <span id="f000123">senza collo,</span> 
    <span id="f000124">nero come un africano,</span> 
    <span id="f000125">con folti capelli ispidi su la fronte bassa,</span> 
    <span id="f000126">dense e aspre sopracciglia giunte,</span> 
    <span id="f000127">grossi mustacchi lucidi da questurino,</span> 
    <span id="f000128">e negli occhi cupi,</span> 
    <span id="f000129">fissi,</span> 
    <span id="f000130">quasi senza bianco,</span> 
    <span id="f000131">un’intensità violenta,</span> 
    <span id="f000132">esasperata,</span> 
    <span id="f000133">a stento contenuta,</span> 
    <span id="f000134">non si sa se di doglia tetra o di dispetto della vista altrui,</span> 
    <span id="f000135">il signor Ponza non è fatto certamente per conciliarsi la simpatia o la confidenza.</span> 
    <span id="f000136">Vecchina gracile,</span> 
    <span id="f000137">pallida,</span> 
    <span id="f000138">è invece la signora Frola,</span> 
    <span id="f000139">dai lineamenti fini,</span> 
    <span id="f000140">nobilissimi,</span> 
    <span id="f000141">e una aria malinconica,</span> 
    <span id="f000142">ma d’una malinconia senza peso,</span> 
    <span id="f000143">vaga e gentile,</span> 
    <span id="f000144">che non esclude l’affabilità con tutti.</span></p> 
   <p><span id="f000145">Ora di questa affabilità,</span> 
    <span id="f000146">naturalissima in lei,</span> 
    <span id="f000147">la signora Frola ha dato subito prova in città,</span> 
    <span id="f000148">e subito per essa nell’animo di tutti è cresciuta l’avversione per il signor Ponza;</span> 
    <span id="f000149">giacché chiaramente è apparsa a ognuno l’indole di lei,</span> 
    <span id="f000150">non solo mite,</span> 
    <span id="f000151">remissiva,</span> 
    <span id="f000152">tollerante,</span> 
    <span id="f000153">ma anche piena d’indulgente compatimento per il male che il genero le fa;</span> 
    <span id="f000154">e anche perché s’è venuto a sapere che non basta al signor Ponza relegare in una casa a parte quella povera madre,</span> 
    <span id="f000155">ma spinge la crudeltà fino a vietarle anche la vista della figliuola.</span></p> 
   <p><span id="f000156">Se non che,</span> 
    <span id="f000157">non crudeltà,</span> 
    <span id="f000158">protesta subito nelle sue visite alle signore di Valdana la signora Frola,</span> 
    <span id="f000159">ponendo le manine avanti,</span> 
    <span id="f000160">veramente afflitta che si possa pensare questo di suo genero.</span> 
    <span id="f000161">E s’affretta a decantarne tutte le virtú,</span> 
    <span id="f000162">a dirne tutto il bene possibile e immaginabile;</span> 
    <span id="f000163">quale amore,</span> 
    <span id="f000164">quante cure,</span> 
    <span id="f000165">quali attenzioni egli abbia per la figliuola,</span> 
    <span id="f000166">non solo,</span> 
    <span id="f000167">ma anche per lei,</span> 
    <span id="f000168">sì,</span> 
    <span id="f000169">sì,</span> 
    <span id="f000170">anche per lei;</span> 
    <span id="f000171">premuroso,</span> 
    <span id="f000172">disinteressato… Ah,</span> 
    <span id="f000173">non crudele,</span> 
    <span id="f000174">no,</span> 
    <span id="f000175">per carità!</span> 
    <span id="f000176">C’è solo questo:</span> 
    <span id="f000177">che vuole tutta,</span> 
    <span id="f000178">tutta per sé la mogliettina,</span> 
    <span id="f000179">il signor Ponza,</span> 
    <span id="f000180">fino al punto che anche l’amore,</span> 
    <span id="f000181">che questa deve avere (e l’ammette,</span> 
    <span id="f000182">come no?) per la sua mamma,</span> 
    <span id="f000183">vuole che le arrivi non direttamente,</span> 
    <span id="f000184">ma attraverso lui,</span> 
    <span id="f000185">per mezzo di lui,</span> 
    <span id="f000186">ecco.</span> 
    <span id="f000187">Sì,</span> 
    <span id="f000188">può parere crudeltà,</span> 
    <span id="f000189">questa,</span> 
    <span id="f000190">ma non lo è;</span> 
    <span id="f000191">è un’altra cosa,</span> 
    <span id="f000192">un’altra cosa ch’ella,</span> 
    <span id="f000193">la signora Frola,</span> 
    <span id="f000194">intende benissimo e si strugge di non sapere esprimere.</span> 
    <span id="f000195">Natura,</span> 
    <span id="f000196">ecco… ma no,</span> 
    <span id="f000197">forse una specie di malattia… come dire?</span> 
    <span id="f000198">Mio Dio,</span> 
    <span id="f000199">basta guardarlo negli occhi.</span> 
    <span id="f000200">Fanno in prima una brutta impressione,</span> 
    <span id="f000201">forse,</span> 
    <span id="f000202">quegli occhi;</span> 
    <span id="f000203">ma dicono tutto a chi,</span> 
    <span id="f000204">come lei,</span> 
    <span id="f000205">sappia leggere in essi:</span> 
    <span id="f000206">la pienezza chiusa,</span> 
    <span id="f000207">dicono,</span> 
    <span id="f000208">di tutto un mondo d’amore in lui,</span> 
    <span id="f000209">nel quale la moglie deve vivere senza mai uscirne minimamente,</span> 
    <span id="f000210">e nel quale nessun altro,</span> 
    <span id="f000211">neppure la madre,</span> 
    <span id="f000212">deve entrare.</span> 
    <span id="f000213">Gelosia?</span> 
    <span id="f000214">Sì,</span> 
    <span id="f000215">forse;</span> 
    <span id="f000216">ma a voler definire volgarmente questa totalità esclusiva d’amore.</span></p> 
   <p><span id="f000217">Egoismo?</span> 
    <span id="f000218">Ma un egoismo che si dà tutto,</span> 
    <span id="f000219">come un mondo,</span> 
    <span id="f000220">alla propria donna!</span> 
    <span id="f000221">Egoismo,</span> 
    <span id="f000222">in fondo,</span> 
    <span id="f000223">sarebbe quello di lei a voler forzare questo mondo chiuso d’amore,</span> 
    <span id="f000224">a volervisi introdurre per forza,</span> 
    <span id="f000225">quand’ella sa che la figliuola è felice,</span> 
    <span id="f000226">così adorata… Questo a una madre può bastare!</span> 
    <span id="f000227">Del resto,</span> 
    <span id="f000228">non è mica vero ch’ella non la veda,</span> 
    <span id="f000229">la sua figliuola.</span> 
    <span id="f000230">Due o tre volte al giorno la vede:</span> 
    <span id="f000231">entra nel cortile della casa;</span> 
    <span id="f000232">suona il campanello e subito la sua figliuola s’affaccia di lassù.</span></p> 
   <p><span id="f000233">– Come stai Tildina?</span></p> 
   <p><span id="f000234">– Benissimo,</span> 
    <span id="f000235">mamma.</span> 
    <span id="f000236">Tu?</span></p> 
   <p><span id="f000237">– Come Dio vuole,</span> 
    <span id="f000238">figliuola mia.</span> 
    <span id="f000239">Giú,</span> 
    <span id="f000240">giú il panierino!</span></p> 
   <p><span id="f000241">E nel panierino,</span> 
    <span id="f000242">sempre due parole di lettera,</span> 
    <span id="f000243">con le notizie della giornata.</span> 
    <span id="f000244">Ecco,</span> 
    <span id="f000245">le basta questo.</span> 
    <span id="f000246">Dura ormai da quattr’anni questa vita,</span> 
    <span id="f000247">e ci s’è abituata la signora Frola.</span> 
    <span id="f000248">Rassegnata,</span> 
    <span id="f000249">sì.</span> 
    <span id="f000250">E quasi non ne soffre più.</span></p> 
   <p><span id="f000251">Com’è facile intendere,</span> 
    <span id="f000252">questa rassegnazione della signora Frola,</span> 
    <span id="f000253">quest’abitudine ch’ella dice d’aver fatto al suo martirio,</span> 
    <span id="f000254">ridondano a carico del signor Ponza,</span> 
    <span id="f000255">suo genero,</span> 
    <span id="f000256">tanto più,</span> 
    <span id="f000257">quanto più ella col suo lungo discorso si affanna a scusarlo.</span></p> 
   <p><span id="f000258">Con vera indignazione perciò,</span> 
    <span id="f000259">e anche dirò con paura,</span> 
    <span id="f000260">le signore di Valdana che hanno ricevuto la prima visita della signora Frola,</span> 
    <span id="f000261">accolgono il giorno dopo l’annunzio di un’altra visita inattesa,</span> 
    <span id="f000262">del signor Ponza,</span> 
    <span id="f000263">che le prega di concedergli due soli minuti d’udienza,</span> 
    <span id="f000264">per una “doverosa dichiarazione”,</span> 
    <span id="f000265">se non reca loro incomodo.</span></p> 
   <p><span id="f000266">Affocato in volto,</span> 
    <span id="f000267">quasi congestionato,</span> 
    <span id="f000268">con gli occhi più duri e più tetri che mai,</span> 
    <span id="f000269">un fazzoletto in mano che stride per la sua bianchezza,</span> 
    <span id="f000270">insieme coi polsini e il colletto della camicia,</span> 
    <span id="f000271">sul nero della carnagione,</span> 
    <span id="f000272">del pelame e del vestito,</span> 
    <span id="f000273">il signor Ponza,</span> 
    <span id="f000274">asciugandosi di continuo il sudore che gli sgocciola dalla fronte bassa e dalle gote raschiose e violacee,</span> 
    <span id="f000275">non già per il caldo,</span> 
    <span id="f000276">ma per la violenza evidentissima dello sforzo che fa su se stesso e per cui anche le grosse mani dalle unghie lunghe gli tremano;</span> 
    <span id="f000277">in questo e in quel salotto,</span> 
    <span id="f000278">davanti a quelle signore che lo mirano quasi atterrite,</span> 
    <span id="f000279">domanda prima se la signora Frola,</span> 
    <span id="f000280">sua suocera,</span> 
    <span id="f000281">è stata a visita da loro il giorno avanti;</span> 
    <span id="f000282">poi,</span> 
    <span id="f000283">con pena,</span> 
    <span id="f000284">con sforzo,</span> 
    <span id="f000285">con agitazione di punto in punto crescenti,</span> 
    <span id="f000286">se ella ha parlato loro della figliuola e se ha detto che egli le vieta assolutamente di vederla e di salire in casa sua.</span></p> 
   <p><span id="f000287">Le signore,</span> 
    <span id="f000288">nel vederlo così agitato,</span> 
    <span id="f000289">com’è facile immaginare,</span> 
    <span id="f000290">s’affrettano a rispondergli che la signora Frola,</span> 
    <span id="f000291">sì,</span> 
    <span id="f000292">è vero,</span> 
    <span id="f000293">ha detto loro di quella proibizione di vedere la figlia,</span> 
    <span id="f000294">ma anche tutto il bene possibile e immaginabile di lui,</span> 
    <span id="f000295">fino a scusarlo,</span> 
    <span id="f000296">non solo,</span> 
    <span id="f000297">ma anche a non dargli nessun’ombra di colpa per quella proibizione stessa.</span></p> 
   <p><span id="f000298">Se non che,</span> 
    <span id="f000299">invece di quietarsi,</span> 
    <span id="f000300">a questa risposta delle signore,</span> 
    <span id="f000301">il signor Ponza si agita di più;</span> 
    <span id="f000302">gli occhi gli diventano più duri,</span> 
    <span id="f000303">più fissi,</span> 
    <span id="f000304">più tetri;</span> 
    <span id="f000305">le grosse gocce di sudore più spesse;</span> 
    <span id="f000306">e alla fine,</span> 
    <span id="f000307">facendo uno sforzo ancor più violento su se stesso,</span> 
    <span id="f000308">viene alla sua “dichiarazione doverosa”.</span></p> 
   <p><span id="f000309">La quale è questa,</span> 
    <span id="f000310">semplicemente:</span> 
    <span id="f000311">che la signora Frola,</span> 
    <span id="f000312">poveretta,</span> 
    <span id="f000313">non pare,</span> 
    <span id="f000314">ma è pazza.</span></p> 
   <p><span id="f000315">Pazza da quattro anni,</span> 
    <span id="f000316">sì.</span> 
    <span id="f000317">E la sua pazzia consiste appunto nel credere che egli non voglia farle vedere la figliuola.</span> 
    <span id="f000318">Quale figliuola?</span> 
    <span id="f000319">È morta,</span> 
    <span id="f000320">è morta da quattro anni la figliuola:</span> 
    <span id="f000321">e la signora Frola,</span> 
    <span id="f000322">appunto per il dolore di questa morte,</span> 
    <span id="f000323">è impazzita:</span> 
    <span id="f000324">per fortuna,</span> 
    <span id="f000325">impazzita,</span> 
    <span id="f000326">sì,</span> 
    <span id="f000327">giacché la pazzia è stata per lei lo scampo dal suo disperato dolore.</span> 
    <span id="f000328">Naturalmente non poteva scamparne,</span> 
    <span id="f000329">se non così,</span> 
    <span id="f000330">cioè credendo che non sia vero che la sua figliuola è morta e che sia lui,</span> 
    <span id="f000331">invece,</span> 
    <span id="f000332">suo genero,</span> 
    <span id="f000333">che non vuole più fargliela vedere.</span></p> 
   <p><span id="f000334">Per puro dovere di carità verso un’infelice,</span> 
    <span id="f000335">egli,</span> 
    <span id="f000336">il signor Ponza,</span> 
    <span id="f000337">seconda da quattro anni,</span> 
    <span id="f000338">a costo di molti e gravi sacrifici,</span> 
    <span id="f000339">questa pietosa follia:</span> 
    <span id="f000340">tiene,</span> 
    <span id="f000341">con dispendio superiore alle sue forze,</span> 
    <span id="f000342">due case:</span> 
    <span id="f000343">una per sé,</span> 
    <span id="f000344">una per lei;</span> 
    <span id="f000345">e obbliga la sua seconda moglie,</span> 
    <span id="f000346">che per fortuna caritatevolmente si presta volentieri,</span> 
    <span id="f000347">a secondare anche lei questa follia.</span> 
    <span id="f000348">Ma carità,</span> 
    <span id="f000349">dovere,</span> 
    <span id="f000350">ecco,</span> 
    <span id="f000351">fino a un certo punto:</span> 
    <span id="f000352">anche per la sua qualità di pubblico funzionario,</span> 
    <span id="f000353">il signor Ponza non può permettere che si creda di lui,</span> 
    <span id="f000354">in città,</span> 
    <span id="f000355">questa cosa crudele e inverosimile:</span> 
    <span id="f000356">ch’egli cioè,</span> 
    <span id="f000357">per gelosia o per altro,</span> 
    <span id="f000358">vieti a una povera madre di vedere la propria figliuola.</span></p> 
   <p><span id="f000359">Dichiarato questo,</span> 
    <span id="f000360">il signor Ponza s’inchina innanzi allo sbalordimento delle signore,</span> 
    <span id="f000361">e va via.</span> 
    <span id="f000362">Ma questo sbalordimento delle signore non ha neppure il tempo di scemare un po’,</span> 
    <span id="f000363">che rieccoti la signora Frola con la sua aria dolce di vaga malinconia a domandare scusa se,</span> 
    <span id="f000364">per causa sua,</span> 
    <span id="f000365">le buone signore si sono prese qualche spavento per la visita del signor Ponza,</span> 
    <span id="f000366">suo genero.</span></p> 
   <p><span id="f000367">E la signora Frola,</span> 
    <span id="f000368">con la maggior semplicità e naturalezza del mondo,</span> 
    <span id="f000369">dichiara a sua volta,</span> 
    <span id="f000370">ma in gran confidenza,</span> 
    <span id="f000371">per carità!</span> 
    <span id="f000372">Poiché il signor Ponza è un pubblico funzionario,</span> 
    <span id="f000373">e appunto per questo ella la prima volta s’è astenuta dal dirlo,</span> 
    <span id="f000374">ma sì,</span> 
    <span id="f000375">perché questo potrebbe seriamente pregiudicarlo nella carriera;</span> 
    <span id="f000376">il signor Ponza,</span> 
    <span id="f000377">poveretto – ottimo,</span> 
    <span id="f000378">ottimo inappuntabile segretario alla prefettura,</span> 
    <span id="f000379">compíto,</span> 
    <span id="f000380">preciso in tutti i suoi atti,</span> 
    <span id="f000381">in tutti i suoi pensieri,</span> 
    <span id="f000382">pieno di tante buone qualità – il signor Ponza,</span> 
    <span id="f000383">poveretto,</span> 
    <span id="f000384">su quest’unico punto non… non ragiona più,</span> 
    <span id="f000385">ecco;</span> 
    <span id="f000386">il pazzo è lui,</span> 
    <span id="f000387">poveretto;</span> 
    <span id="f000388">e la sua pazzia consiste appunto in questo:</span> 
    <span id="f000389">nel credere che sua moglie sia morta da quattro anni e nell’andar dicendo che la pazza è lei,</span> 
    <span id="f000390">la signora Frola che crede ancora viva la figliuola.</span> 
    <span id="f000391">No,</span> 
    <span id="f000392">non lo fa per contestare in certo qual modo innanzi agli altri quella sua gelosia quasi maniaca e quella crudele proibizione a lei di vedere la figliuola,</span> 
    <span id="f000393">no;</span> 
    <span id="f000394">crede,</span> 
    <span id="f000395">crede sul serio il poveretto che sua moglie sia morta e che questa che ha con sé sia una seconda moglie.</span> 
    <span id="f000396">Caso pietosissimo!</span> 
    <span id="f000397">Perché veramente col suo troppo amore quest’uomo rischiò in prima di distruggere,</span> 
    <span id="f000398">d’uccidere la giovane moglietta delicatina,</span> 
    <span id="f000399">tanto che si dovette sottrargliela di nascosto e chiuderla a insaputa di lui in una casa di salute.</span> 
    <span id="f000400">Ebbene,</span> 
    <span id="f000401">il povero uomo,</span> 
    <span id="f000402">a cui già per quella frenesia d’amore s’era anche gravemente alterato il cervello,</span> 
    <span id="f000403">ne impazzí;</span> 
    <span id="f000404">credette che la moglie fosse morta davvero:</span> 
    <span id="f000405">e questa idea gli si fissò talmente nel cervello,</span> 
    <span id="f000406">che non ci fu più verso di levargliela,</span> 
    <span id="f000407">neppure quando,</span> 
    <span id="f000408">ritornata dopo circa un anno florida come prima,</span> 
    <span id="f000409">la moglietta gli fu ripresentata.</span> 
    <span id="f000410">La credette un’altra;</span> 
    <span id="f000411">tanto che si dovette con l’ajuto di tutti,</span> 
    <span id="f000412">parenti e amici,</span> 
    <span id="f000413">simulare un secondo matrimonio,</span> 
    <span id="f000414">che gli ha ridato pienamente l’equilibrio delle facoltà mentali.</span></p> 
   <p><span id="f000415">Ora la signora Frola crede d’aver qualche ragione di sospettare che da un pezzo suo genero sia del tutto rientrato in sé e ch’egli finga,</span> 
    <span id="f000416">finga soltanto di credere che sua moglie sia una seconda moglie,</span> 
    <span id="f000417">per tenersela così tutta per sé,</span> 
    <span id="f000418">senza contatto con nessuno,</span> 
    <span id="f000419">perché forse tuttavia di tanto in tanto gli balena la paura che di nuovo gli possa esser sottratta nascostamente.</span> 
    <span id="f000420">Ma sì.</span> 
    <span id="f000421">Come spiegare,</span> 
    <span id="f000422">se no,</span> 
    <span id="f000423">tutte le cure,</span> 
    <span id="f000424">le premure che ha per lei,</span> 
    <span id="f000425">sua suocera,</span> 
    <span id="f000426">se veramente egli crede che è una seconda moglie quella che ha con sé?</span> 
    <span id="f000427">Non dovrebbe sentire l’obbligo di tanti riguardi per una che,</span> 
    <span id="f000428">di fatto,</span> 
    <span id="f000429">non sarebbe più sua suocera,</span> 
    <span id="f000430">è vero?</span> 
    <span id="f000431">Questo,</span> 
    <span id="f000432">si badi,</span> 
    <span id="f000433">la signora Frola lo dice,</span> 
    <span id="f000434">non per dimostrare ancor meglio che il pazzo è lui;</span> 
    <span id="f000435">ma per provare anche a se stessa che il suo sospetto è fondato.</span></p> 
   <p><span id="f000436">– E intanto,</span> 
    <span id="f000437">– conclude con un sospiro che su le labbra le s’atteggia in un dolce mestissimo sorriso,</span> 
    <span id="f000438">– intanto la povera figliuola mia deve fingere di non esser lei,</span> 
    <span id="f000439">ma un’altra,</span> 
    <span id="f000440">e anch’io sono obbligata a fingermi pazza credendo che la mia figliuola sia ancora viva.</span> 
    <span id="f000441">Mi costa poco,</span> 
    <span id="f000442">grazie a Dio,</span> 
    <span id="f000443">perché è là,</span> 
    <span id="f000444">la mia figliuola,</span> 
    <span id="f000445">sana e piena di vita;</span> 
    <span id="f000446">la vedo,</span> 
    <span id="f000447">le parlo;</span> 
    <span id="f000448">ma sono condannata a non poter convivere con lei,</span> 
    <span id="f000449">e anche a vederla e a parlarle da lontano,</span> 
    <span id="f000450">perché egli possa credere,</span> 
    <span id="f000451">o fingere di credere che la mia figliuola,</span> 
    <span id="f000452">Dio liberi,</span> 
    <span id="f000453">è morta e che questa che ha con sé è una seconda moglie.</span> 
    <span id="f000454">Ma torno a dire,</span> 
    <span id="f000455">che importa se con questo siamo riusciti a ridare la pace a tutti e due?</span> 
    <span id="f000456">So che la mia figliuola è adorata,</span> 
    <span id="f000457">contenta;</span> 
    <span id="f000458">la vedo;</span> 
    <span id="f000459">le parlo;</span> 
    <span id="f000460">e mi rassegno per amore di lei e di lui a vivere così e a passare anche per pazza,</span> 
    <span id="f000461">signora mia,</span> 
    <span id="f000462">pazienza…</span></p> 
   <p><span id="f000463">Dico,</span> 
    <span id="f000464">non vi sembra che a Valdana ci sia proprio da restare a bocca aperta,</span> 
    <span id="f000465">a guardarci tutti negli occhi,</span> 
    <span id="f000466">come insensati?</span> 
    <span id="f000467">A chi credere dei due?</span> 
    <span id="f000468">Chi è il pazzo?</span> 
    <span id="f000469">Dov’è la realtà?</span> 
    <span id="f000470">Dove il fantasma?</span></p> 
   <p><span id="f000471">Lo potrebbe dire la moglie del signor Ponza.</span> 
    <span id="f000472">Ma non c’è da fidarsi se,</span> 
    <span id="f000473">davanti a lui,</span> 
    <span id="f000474">costei dice d’esser seconda moglie;</span> 
    <span id="f000475">come non c’è da fidarsi se,</span> 
    <span id="f000476">davanti alla signora Frola,</span> 
    <span id="f000477">conferma d’esserne la figliuola.</span> 
    <span id="f000478">Si dovrebbe prenderla a parte e farle dire a quattr’occhi la verità.</span> 
    <span id="f000479">Non è possibile.</span> 
    <span id="f000480">Il signor Ponza – sia o no lui il pazzo – è realmente gelosissimo e non lascia vedere la moglie a nessuno.</span> 
    <span id="f000481">La tiene lassù,</span> 
    <span id="f000482">come in prigione,</span> 
    <span id="f000483">sotto chiave;</span> 
    <span id="f000484">e questo fatto è senza dubbio in favore della signora Frola;</span> 
    <span id="f000485">ma il signor Ponza dice che è costretto a far così,</span> 
    <span id="f000486">e che sua moglie stessa anzi glielo impone,</span> 
    <span id="f000487">per paura che la signora Frola non le entri in casa all’improvviso.</span> 
    <span id="f000488">Può essere una scusa.</span> 
    <span id="f000489">Sta anche di fatto che il signor Ponza non tiene neanche una serva in casa.</span> 
    <span id="f000490">Dice che lo fa per risparmio,</span> 
    <span id="f000491">obbligato com’è a pagar l’affitto di due case;</span> 
    <span id="f000492">e si sobbarca intanto a farsi da sé la spesa giornaliera,</span> 
    <span id="f000493">e la moglie,</span> 
    <span id="f000494">che a suo dire non è la figlia della signora Frola,</span> 
    <span id="f000495">si sobbarca anche lei per pietà di questa,</span> 
    <span id="f000496">cioè d’una povera vecchia che fu suocera di suo marito,</span> 
    <span id="f000497">a badare a tutte le faccende di casa,</span> 
    <span id="f000498">anche alle più umili,</span> 
    <span id="f000499">privandosi dell’ajuto di una serva.</span> 
    <span id="f000500">Sembra a tutti un po’ troppo.</span> 
    <span id="f000501">Ma è anche vero che questo stato di cose,</span> 
    <span id="f000502">se non con la pietà,</span> 
    <span id="f000503">può spiegarsi con la gelosia di lui.</span></p> 
   <p><span id="f000504">Intanto,</span> 
    <span id="f000505">il signor Prefetto di Valdana s’è contentato della dichiarazione del signor Ponza.</span> 
    <span id="f000506">Ma certo l’aspetto e in gran parte la condotta di costui non depongono in suo favore,</span> 
    <span id="f000507">almeno per le signore di Valdana più propense tutte quante a prestar fede alla signora Frola.</span> 
    <span id="f000508">Questa,</span> 
    <span id="f000509">difatti,</span> 
    <span id="f000510">viene premurosa a mostrar loro le letterine affettuose che le cala giú col panierino la figliuola,</span> 
    <span id="f000511">e anche tant’altri privati documenti,</span> 
    <span id="f000512">a cui però il signor Ponza toglie ogni credito,</span> 
    <span id="f000513">dicendo che le sono stati rilasciati per confortare il pietoso inganno.</span></p> 
   <p><span id="f000514">Certo è questo,</span> 
    <span id="f000515">a ogni modo:</span> 
    <span id="f000516">che dimostrano tutt’e due,</span> 
    <span id="f000517">l’uno per l’altra,</span> 
    <span id="f000518">un meraviglioso spirito di sacrifizio,</span> 
    <span id="f000519">commoventissimo;</span> 
    <span id="f000520">e che ciascuno ha per la presunta pazzia dell’altro la considerazione più squisitamente pietosa.</span> 
    <span id="f000521">Ragionano tutt’e due a meraviglia;</span> 
    <span id="f000522">tanto che a Valdana non sarebbe mai venuto in mente a nessuno di dire che l’uno dei due era pazzo,</span> 
    <span id="f000523">se non l’avessero detto loro:</span> 
    <span id="f000524">il signor Ponza della signora Frola,</span> 
    <span id="f000525">e la signora Frola del signor Ponza.</span></p> 
   <p><span id="f000526">La signora Frola va spesso a trovare il genero alla prefettura per aver da lui qualche consiglio,</span> 
    <span id="f000527">o lo aspetta all’uscita per farsi accompagnare in qualche compera:</span> 
    <span id="f000528">e spessissimo,</span> 
    <span id="f000529">dal canto suo,</span> 
    <span id="f000530">nelle ore libere e ogni sera il signor Ponza va a trovare la signora Frola nel quartierino mobigliato;</span> 
    <span id="f000531">e ogni qual volta per caso l’uno s’imbatte nell’altra per via,</span> 
    <span id="f000532">subito con la massima cordialità si mettono insieme;</span> 
    <span id="f000533">egli le dà la destra e,</span> 
    <span id="f000534">se stanca,</span> 
    <span id="f000535">le porge il braccio,</span> 
    <span id="f000536">e vanno così,</span> 
    <span id="f000537">insieme,</span> 
    <span id="f000538">tra il dispetto aggrondato e lo stupore e la costernazione della gente che li studia,</span> 
    <span id="f000539">li squadra,</span> 
    <span id="f000540">li spia e,</span> 
    <span id="f000541">niente!,</span> 
    <span id="f000542">non riesce ancora in nessun modo a comprendere quale sia il pazzo dei due,</span> 
    <span id="f000543">dove sia il fantasma,</span> 
    <span id="f000544">dove la realtà.</span></p> 
   <hr class="sepBar"/>
   <p class="navBar">
    <a href="p003.xhtml#audio">[Precedente]</a>
    <a href="playlist.xhtml#track04">[Indice]</a>
    <a href="#audio">[Inizio]</a>
    <a>[Successivo]</a>
   </p>
   <hr class="sepBar"/>
  </section>
 </body>
</html>
