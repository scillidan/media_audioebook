<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p001.xhtml#audio">[Previous]</a>
    <a href="playlist.xhtml#track02">[Contents]</a>
    <a href="p003.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">HERR FÅGELSÅNG I SOCIETÉN</span></h1> 
   <p><span id="f000002">Handelsagenten Fågelsång satt på Turisthotellets terrass i Marstrand och tittade på havet,</span> 
    <span id="f000003">när två brunbrända flickebarn,</span> 
    <span id="f000004">det ena i blått,</span> 
    <span id="f000005">det andra i vitt,</span> 
    <span id="f000006">kommo som en solglimt i tristessen och satte sig vid närmaste bord.</span> 
    <span id="f000007">Den ena var ljus och klotrund,</span> 
    <span id="f000008">den andra svart och smäcker,</span> 
    <span id="f000009">och handelsagenten Fågelsång rycktes omedelbart från sin beundran av havets skönhet till en ännu större beundran av den smäckra.</span> 
    <span id="f000010">Hans blick gled smekande från det vita floret,</span> 
    <span id="f000011">som hon virat kring håret för blåstens skull ned till de vita skorna,</span> 
    <span id="f000012">och så snart hon slagit sig ned inriktade han hela sin energi på att inleda en enklare ögonkurtis.</span></p> 
   <p><span id="f000013">Ett ögonblick mötte flickebarnet hans blick,</span> 
    <span id="f000014">kallt och främmande,</span> 
    <span id="f000015">men när så Fågelsång vågade sig på aningen av ett småleende,</span> 
    <span id="f000016">vände hon sig plötsligt bort,</span> 
    <span id="f000017">och började med livligt intresse observera en yngling av urbefolkningen,</span> 
    <span id="f000018">som nere vid kajen högljutt och med klagande röst meddelade att Putte var hans ögonsten.</span> 
    <span id="f000019">Fågelsång ägnade hon inte vidare en blick.</span></p> 
   <p><span id="f000020">»Det var mig en liten hårdflirtad satunge!» tänkte Fågelsång för sig själv,</span> 
    <span id="f000021">och försökte genom en diskret hostning åter fånga flickebarnets uppmärksamhet.</span> 
    <span id="f000022">Men förgäves.</span> 
    <span id="f000023">Detta irriterade Fågelsång.</span> 
    <span id="f000024">Han ansåg sig äga ett fördelaktigt utseende,</span> 
    <span id="f000025">och uppfattade denna likgiltighet som en direkt personlig förolämpning.</span> 
    <span id="f000026">Inte ens när musiken spelade upp Cavalleria,</span> 
    <span id="f000027">och Fågelsång fullt hörbart gnolade:</span> 
    <span id="f000028">»Min vita li-hilja» blev det något resultat av.</span> 
    <span id="f000029">Den vita liljan låtsades som om handelsagenten Fågelsång alls inte existerade,</span> 
    <span id="f000030">och när hon och hennes blå väninna druckit sitt kaffe och ätit sina bakelser försvunno de från Fågelsångs horisont lika hastigt som de kommit.</span></p> 
   <p><span id="f000031">Men dagen därpå fick Fågelsång återse henne.</span> 
    <span id="f000032">Det var på Strandpromenaden,</span> 
    <span id="f000033">där hon flanerade ensam i solskenet,</span> 
    <span id="f000034">vitklädd som förut,</span> 
    <span id="f000035">och med ett svart band om livet,</span> 
    <span id="f000036">och som Fågelsång var en modig man,</span> 
    <span id="f000037">steg han helt lugnt fram och bad att få göra sällskap.</span> 
    <span id="f000038">Fågelsång hade aldrig trott att det kunde finnas så mycket kyla mitt i sommaren som den med vilken han blev mottagen,</span> 
    <span id="f000039">men när han sade sitt namn sken flickebarnet upp.</span></p> 
   <p><span id="f000040">»Ett sådant lustigt namn»,</span> 
    <span id="f000041">sade hon,</span> 
    <span id="f000042">och visade en rad vita tänder och ett par kindgropar,</span> 
    <span id="f000043">som kommo Fågelsång att kippa efter andan.</span></p> 
   <p><span id="f000044">»Det är ett vackert namn»,</span> 
    <span id="f000045">svarade Fågelsång övertygande.</span> 
    <span id="f000046">»Det har jag hittat på själv.</span> 
    <span id="f000047">Förut hette jag Petrusson.»</span></p> 
   <p><span id="f000048">»Då undrar jag inte på,</span> 
    <span id="f000049">att herr Fågelkvitter bytte!» sade den sköna.</span></p> 
   <p><span id="f000050">»Fågelsång!» rättade handelsagenten.</span> 
    <span id="f000051">»Men fröken har inte sagt vad fröken heter.»</span></p> 
   <p><span id="f000052">»Hm!</span> 
    <span id="f000053">Jag brukar verkligen inte stifta bekantskap så här sans façon,</span> 
    <span id="f000054">men jag antar,</span> 
    <span id="f000055">att det skulle vara ohövligt att inte nu säga mitt namn.</span> 
    <span id="f000056">Jag heter Lingonhjelm.»</span></p> 
   <p><span id="f000057">Det klack till i Fågelsång,</span> 
    <span id="f000058">ty han hyste,</span> 
    <span id="f000059">i gemen med hela släkten Petrusson,</span> 
    <span id="f000060">en djup vördnad för ridderskapet och adeln.</span> 
    <span id="f000061">Han nästan ångrade att han tilltalat flickebarnet,</span> 
    <span id="f000062">och funderade på att dra sig ur spelet fortast möjligt då detta plötsligt omintetgjordes av flickan själv,</span> 
    <span id="f000063">som sade:</span></p> 
   <p><span id="f000064">»Det är ju,</span> 
    <span id="f000065">som sagt,</span> 
    <span id="f000066">inte fullt comme il faut.</span> 
    <span id="f000067">Men om ni följer med hem och blir presenterad i familjen,</span> 
    <span id="f000068">så är ju allt korrekt,</span> 
    <span id="f000069">eller hur?»</span></p> 
   <p><span id="f000070">»Jo visst,</span> 
    <span id="f000071">jo visst!» svarade Fågelsång litet nervöst.</span></p> 
   <p><span id="f000072">»Då gå vi genast»,</span> 
    <span id="f000073">svarade flickebarnet,</span> 
    <span id="f000074">och Fågelsång larvade med.</span> 
    <span id="f000075">För resten visste han med sig,</span> 
    <span id="f000076">att han var fin nog att uppträda var som helst.</span> 
    <span id="f000077">Han hade vita skor och gredelina strumpor,</span> 
    <span id="f000078">vita byxor,</span> 
    <span id="f000079">grå rock,</span> 
    <span id="f000080">blå skjorta,</span> 
    <span id="f000081">grön halsduk och panama med band i de franska färgerna,</span> 
    <span id="f000082">och som han dessutom hade en nackbena,</span> 
    <span id="f000083">som allvarligt strävade att nå ned till vekryggen ansåg han,</span> 
    <span id="f000084">att ingenting brast i hans utstyrsel.</span></p> 
   <p><span id="f000085">Tio minuter senare befann han sig i den villa,</span> 
    <span id="f000086">där flickebarnet bodde under sommaren,</span> 
    <span id="f000087">och föreställdes för en ståtlig och vänlig gammal herre.</span></p> 
   <p><span id="f000088">»Min far,</span> 
    <span id="f000089">landshövding Lingonhjelm!» presenterade flickan,</span> 
    <span id="f000090">och Fågelsång skakade hand,</span> 
    <span id="f000091">djupt gripen av stundens allvar.</span></p> 
   <p><span id="f000092">Handelsagenten Fågelsång hade aldrig kunnat drömma om,</span> 
    <span id="f000093">att han i hela sitt liv skulle få träffa något så högt uppsatt som en landshövding,</span> 
    <span id="f000094">och han fann denna ärofulla upplevelse allt annat än angenäm.</span> 
    <span id="f000095">Men hans vita lilja tycktes i stället vara vid alldeles briljant humör,</span> 
    <span id="f000096">tog honom med sig ut på en balkong,</span> 
    <span id="f000097">satte honom på yttersta kanten av en korgstol — att få honom att sitta ordentligt gick inte — och såg till att han fick whisky och vatten.</span> 
    <span id="f000098">Se’n kom landshövdingen,</span> 
    <span id="f000099">som visade sig vara en trevlig karl,</span> 
    <span id="f000100">om också Fågelsång ibland hade litet svårt att följa med hans konversation,</span> 
    <span id="f000101">och ungefär samtidigt försvann flickebarnet en stund.</span> 
    <span id="f000102">Fågelsång hörde hur det pinglade i telefonen,</span> 
    <span id="f000103">så kom hon tillbaka i ett lynne,</span> 
    <span id="f000104">som tycktes vara ännu mera strålande än förut.</span></p> 
   <p><span id="f000105">Snart nog lämnade landshövdingen dem och Fågelsång andades lättare när han blev ensam med flickan.</span></p> 
   <p><span id="f000106">»Trevlig gubbe,</span> 
    <span id="f000107">er farsa»,</span> 
    <span id="f000108">sade han i sin elegantaste sällskapston.</span> 
    <span id="f000109">»Men jag känner mig alltid lite haj när jag är tillsammans med såna där pampiga jyckar.»</span></p> 
   <p><span id="f000110">»Brukar ni vara det ofta då?» frågade flickan oskyldigt.</span></p> 
   <p><span id="f000111">Fågelsång kände att han rodnade.</span></p> 
   <p><span id="f000112">»Hm!</span> 
    <span id="f000113">Ja!</span> 
    <span id="f000114">Inte precis var dag,</span> 
    <span id="f000115">men ofta nog.</span> 
    <span id="f000116">Jag — jag rör mig naturligtvis endast i de allra bästa kretsar.»</span></p> 
   <p><span id="f000117">»Naturligtvis!» instämde flickan.</span> 
    <span id="f000118">»Det märks ju på herr Fågelsångs nobla uppträdande.</span> 
    <span id="f000119">Ledigt och otvunget — hallå,</span> 
    <span id="f000120">flickor,</span> 
    <span id="f000121">välkomna upp!»</span></p> 
   <p><span id="f000122">Det sista var riktat till ett par unga damer,</span> 
    <span id="f000123">som kommo fram emot villan.</span></p> 
   <p><span id="f000124">Fröken Lingonhjelm föreställde:</span></p> 
   <p><span id="f000125">»Herr Fågelsång,</span> 
    <span id="f000126">fröken Sabelkrona,</span> 
    <span id="f000127">baronesse von Erbingen.</span> 
    <span id="f000128">Baronessan är hovfröken hos hennes furstliga höghet arvprinsessan av Sachsen-Braunschweig,</span> 
    <span id="f000129">som just nu är här i Marstrand,</span> 
    <span id="f000130">som ni vet.»</span></p> 
   <p><span id="f000131">Fågelsång bugade djupt.</span></p> 
   <p><span id="f000132">»Nä,</span> 
    <span id="f000133">de hade jag inte hört!» svarade han,</span> 
    <span id="f000134">och började konversera damerna.</span> 
    <span id="f000135">Men han avbröts av baronessan,</span> 
    <span id="f000136">som på bruten svenska meddelade värdinnan,</span> 
    <span id="f000137">att hennes höghet själv om en liten stund ämnade avlägga visit.</span></p> 
   <p><span id="f000138">»Då är det väl bäst att jag går»,</span> 
    <span id="f000139">sade Fågelsång och reste sig.</span></p> 
   <p><span id="f000140">»För ingen del»,</span> 
    <span id="f000141">kom det i kör.</span> 
    <span id="f000142">»Prinsessan blir säkert charmerad av att få möta er.»</span></p> 
   <p><span id="f000143">Strax därpå kom också prinsessan,</span> 
    <span id="f000144">en smärt ung dam,</span> 
    <span id="f000145">åtföljd av ännu en hovfröken.</span> 
    <span id="f000146">Hon mottogs med all den ceremoni hennes rang krävde,</span> 
    <span id="f000147">och Fågelsång bugade så djupt,</span> 
    <span id="f000148">att han hörde hur det knackade i hängselstropparna.</span> 
    <span id="f000149">Hon såg ut precis som Fågelsång tänkt sig att en prinsessa borde.</span> 
    <span id="f000150">Lång och smärt,</span> 
    <span id="f000151">försedd med lorgnett i sköldpadd och högdragen,</span> 
    <span id="f000152">oerhört högdragen.</span></p> 
   <p><span id="f000153">När hon tilltalade någon av de andra unga damerna,</span> 
    <span id="f000154">reste sig denna genast upp och neg djupt,</span> 
    <span id="f000155">och Fågelsång,</span> 
    <span id="f000156">som hade lätt för att lära,</span> 
    <span id="f000157">bugade alltså djupt när han blev tilltalad.</span> 
    <span id="f000158">Och det blev många bugningar,</span> 
    <span id="f000159">ty högheten sysselsatte sig huvudsakligen med honom.</span></p> 
   <p><span id="f000160">Och detta var ytterst ansträngande för Fågelsång,</span> 
    <span id="f000161">ty hon envisades att tala med honom på tyska,</span> 
    <span id="f000162">medan han endast kunde tala svenska.</span> 
    <span id="f000163">Det enda som hon fick av honom var därför ett i vånda framstammat:</span></p> 
   <p><span id="f000164">»Nicht verstanden,</span> 
    <span id="f000165">Euers Hochzeit!»</span></p> 
   <p><span id="f000166">Ingen av de andra brydde sig om att uppträda som tolk,</span> 
    <span id="f000167">och högheten pratade på,</span> 
    <span id="f000168">utan att fästa sig vid hans distress.</span></p> 
   <p><span id="f000169">Till slut blev situationen outhärdlig för Fågelsång.</span> 
    <span id="f000170">Han greps av förtvivlans mod,</span> 
    <span id="f000171">tog sin hatt,</span> 
    <span id="f000172">studsade upp ur stolen och grep med en underdånig bugning prinsessans hand.</span></p> 
   <p><span id="f000173">»Ajö,</span> 
    <span id="f000174">Euers Hochzeit!» sade han helt burdus,</span> 
    <span id="f000175">bugade hastigt för de övriga damerna och rusade i väg,</span> 
    <span id="f000176">utan att akta på de uppmaningar att stanna kvar,</span> 
    <span id="f000177">som i en välljudande kör klingade efter honom.</span></p> 
   <p><span id="f000178">En liten stund senare satt han åter på Turisthotellets terrass,</span> 
    <span id="f000179">och lovade sig själv,</span> 
    <span id="f000180">att han hädanefter skulle akta sig för att slå ned på obekanta flickebarn,</span> 
    <span id="f000181">hur tilltalande de än månde vara.</span> 
    <span id="f000182">Då fick han helt plötsligt se de fem unga damer han nyss lämnat,</span> 
    <span id="f000183">komma framåt promenaden.</span> 
    <span id="f000184">Främst gick prinsessan och fröken Lingonhjelm arm i arm,</span> 
    <span id="f000185">bakom kommo de tre andra,</span> 
    <span id="f000186">och allesammans tycktes ha utomordentligt roligt.</span></p> 
   <p><span id="f000187">Fågelsång dolde sig omsorgsfullt för att inte bli sedd,</span> 
    <span id="f000188">men en ung man,</span> 
    <span id="f000189">som satt i ett sällskap vid närmaste bord,</span> 
    <span id="f000190">reste sig och hälsade artigt.</span></p> 
   <p><span id="f000191">»Var det inte landshövding Lingonhjelms flicka,</span> 
    <span id="f000192">den svarta?» frågade en av sällskapet.</span></p> 
   <p><span id="f000193">»Jo,</span> 
    <span id="f000194">det var det!» svarade den unge mannen.</span></p> 
   <p><span id="f000195">»Vem var den andra,</span> 
    <span id="f000196">som höll henne under armen?»</span></p> 
   <p><span id="f000197">»Det var en fröken Karlberg från Göteborg.</span> 
    <span id="f000198">Dotter till Karlberg &amp; Svensson där.»</span></p> 
   <p><span id="f000199">Handelsagenten Fågelsång kände hur han blev alldeles kall.</span> 
    <span id="f000200">Så svor han till,</span> 
    <span id="f000201">tömde sin grogg och gick till hotellet för att packa.</span></p> 
   <hr class="sepBar"/>
   <p class="navBar">
    <a href="p001.xhtml#audio">[Previous]</a>
    <a href="playlist.xhtml#track02">[Contents]</a>
    <a href="#audio">[Top]</a>
    <a href="p003.xhtml#audio">[Next]</a>
   </p>
   <hr class="sepBar"/>
  </section>


 </body>
</html>