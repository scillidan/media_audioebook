<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p017.xhtml#audio">[Previous]</a>
    <a href="playlist.xhtml#track18">[Contents]</a>
    <a href="p019.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">FRIMÄRKET</span></h1> 
   <p><span id="f000002">Huruvida filatelister kunna anses fullkomligt kloka eller ej är en fråga,</span> 
    <span id="f000003">som i många år sysselsatt den vetenskapliga världen.</span> 
    <span id="f000004">Jag vill inte här söka besvara den,</span> 
    <span id="f000005">utan nöjer mig med att konstatera,</span> 
    <span id="f000006">att Broman var filatelist.</span></p> 
   <p><span id="f000007">Inte en sådan där ärkefilatelist,</span> 
    <span id="f000008">som känner varje frimärke i världen bättre än sin egen mamma och när som helst kan korrigera Senfs katalog,</span> 
    <span id="f000009">nej Broman var mera amatörmässig,</span> 
    <span id="f000010">och det fanns ögonblick då han kunde bli tveksam om Andorras tio centimeter blått från 1876 var mera värd än Venezuela röda tian 1888 eller tvärt om.</span></p> 
   <p><span id="f000011">Denna lilla svaghet låtsades han aldrig om,</span> 
    <span id="f000012">utan uppträdde gent emot andra frimärkssamlare alltid,</span> 
    <span id="f000013">som om aldrig ett frimärke utgått från trycket utan att han visste både hur många taggar det hade och hurudan vattenstämpeln såg ut.</span> 
    <span id="f000014">Men hemma i ensamheten läste han Senf och studerade sitt album,</span> 
    <span id="f000015">och fällde många bittra tårar över att han trots allt besvär icke lyckades lära sig dem utantill.</span></p> 
   <p><span id="f000016">En eftermiddag när Broman satt hemma och klistrade i sitt album ringde det på hans dörrklocka,</span> 
    <span id="f000017">och Broman gick själv och öppnade.</span></p> 
   <p><span id="f000018">Utanför stod en pojke med mössan i ena handen och ett frimärke i den andra.</span></p> 
   <p><span id="f000019">»Är detta herr Broman?» frågade pojken.</span></p> 
   <p><span id="f000020">»Ja»,</span> 
    <span id="f000021">svarade Broman med värdighet.</span> 
    <span id="f000022">»Och det är i min egenskap av framstående frimärkssamlare som du söker mig kan jag förstå.»</span></p> 
   <p><span id="f000023">»Jag har ett märke,</span> 
    <span id="f000024">som jag ville sälja»,</span> 
    <span id="f000025">sade pojken.</span> 
    <span id="f000026">»Jag köpte det i en cigarrbutik för trettiofem öre,</span> 
    <span id="f000027">men jag tror bestämt att det är fint.»</span></p> 
   <p><span id="f000028">Broman tog märket,</span> 
    <span id="f000029">betraktade det och skrattade överlägset.</span> 
    <span id="f000030">Det var ett blått märke från Mauritius,</span> 
    <span id="f000031">som Broman aldrig hade sett förr,</span> 
    <span id="f000032">men det gick ju inte an för honom att låtsas om.</span></p> 
   <p><span id="f000033">»Det där är ingenting»,</span> 
    <span id="f000034">sade han.</span> 
    <span id="f000035">»Absolut strunt!</span> 
    <span id="f000036">Sådana har jag i buntar där inne.</span> 
    <span id="f000037">Nej du,</span> 
    <span id="f000038">det köper jag inte.»</span></p> 
   <p><span id="f000039">Pojken såg litet nedslagen ut.</span></p> 
   <p><span id="f000040">»Ja,</span> 
    <span id="f000041">men jag tror bestämt att det är fint»,</span> 
    <span id="f000042">sade han.</span> 
    <span id="f000043">»Vill inte herr Broman köpa det för en krona?»</span></p> 
   <p><span id="f000044">Broman höll på att tappa andan.</span></p> 
   <p><span id="f000045">»En krona»,</span> 
    <span id="f000046">skrek han.</span> 
    <span id="f000047">»Vet du inte hut,</span> 
    <span id="f000048">din lille rackare!</span> 
    <span id="f000049">Är du verkligen fräck nog att komma hit och tala om att du gett trettiofem öre och så begära en krona.</span> 
    <span id="f000050">När jag säger att jag har hundratals likadana inne.</span> 
    <span id="f000051">Ut med dig ditt lilla fä,</span> 
    <span id="f000052">och våga dig inte hit mer!»</span></p> 
   <p><span id="f000053">Med hjälp av Bromans fot avlägsnade gossen sig hastigt och Broman steg åter in,</span> 
    <span id="f000054">nöjd och belåten med att ha hävdat sitt anseende som frimärkssamlare.</span></p> 
   <p><span id="f000055">Men när han åter fick tag i sitt album för att börja klistra,</span> 
    <span id="f000056">föll det honom in att det kunde vara intressant att slå upp Mauritius och se hur det märket stod.</span> 
    <span id="f000057">En minut senare låg Broman halvvägs ut genom fönstret och kikade efter pojken.</span> 
    <span id="f000058">Men han var tyvärr försvunnen.</span></p> 
   <p><span id="f000059">Märket var i albumet försett med bokstäverna S.G.R.,</span> 
    <span id="f000060">vilket betydde »Sehr grosse Rarität.»</span></p> 
   <p><span id="f000061">Hur Broman kom utför trapporna visste han inte,</span> 
    <span id="f000062">men han befann sig i alla fall en kort stund senare nere på gatan och frågade alla han mötte om de sett en liten gosse med blå rock och bruna byxor.</span> 
    <span id="f000063">En del hade verkligen sett honom,</span> 
    <span id="f000064">än gå åt ena hållet än åt det andra,</span> 
    <span id="f000065">och Broman störtade alltid efter,</span> 
    <span id="f000066">för att till slut finna,</span> 
    <span id="f000067">att det var en helt annan liten gosse än den han ville ha fatt.</span></p> 
   <p><span id="f000068">Efter två timmars fruktlöst sökande begav sig Broman nedslagen på väg hem.</span> 
    <span id="f000069">Det som mest retade honom var,</span> 
    <span id="f000070">att han bett gossen aldrig komma igen,</span> 
    <span id="f000071">annars hade det måhända funnits utsikter att få tag i honom.</span> 
    <span id="f000072">Men —</span></p> 
   <p><span id="f000073">Han förbannade sin fåfänga,</span> 
    <span id="f000074">att inte slå upp märket i Senf innan han bad pojken byta klimat.</span> 
    <span id="f000075">Tack vare den gick ett märke,</span> 
    <span id="f000076">som antagligen var värt ett par hundra kronor,</span> 
    <span id="f000077">ifrån honom.</span> 
    <span id="f000078">Förkrossad sjönk han ned i en stol och tog en grogg.</span></p> 
   <p><span id="f000079">Det ringde på telefonen,</span> 
    <span id="f000080">och han svarade.</span> 
    <span id="f000081">Det var hans frimärkshandlare,</span> 
    <span id="f000082">som ville skicka ett urval.</span></p> 
   <p><span id="f000083">»Skicka»,</span> 
    <span id="f000084">sade Broman.</span> 
    <span id="f000085">»Men hör nu ni.</span> 
    <span id="f000086">Känner ni till den blå Mauritius!»</span></p> 
   <p><span id="f000087">»Ha,</span> 
    <span id="f000088">ha,</span> 
    <span id="f000089">ha!» skrattade frimärkshandlaren.</span> 
    <span id="f000090">»Herr Broman skämtar.</span> 
    <span id="f000091">Vem känner inte till <em>den</em>.»</span></p> 
   <p><span id="f000092">»<em>Den!</em>» Broman bleknade.</span> 
    <span id="f000093">»Hm!</span> 
    <span id="f000094">Jag — jag för min del kan inte just nu påminna mig —»,</span> 
    <span id="f000095">sade han.</span></p> 
   <p><span id="f000096">»Jo den,</span> 
    <span id="f000097">herr Broman,</span> 
    <span id="f000098">finns bara två,</span> 
    <span id="f000099">eller rättare sagt ett i världen.</span> 
    <span id="f000100">Det fanns två för ett par år sen,</span> 
    <span id="f000101">men det ena försvann och man har inte återfunnit det.</span> 
    <span id="f000102">Det andra såldes förra året i London på en frimärksauktion för sjuttiotvå tusen kronor till lord — Hallå!</span> 
    <span id="f000103">Hallå!</span> 
    <span id="f000104">Hallå!</span> 
    <span id="f000105">Är ni där?»</span></p> 
   <p><span id="f000106">Men Broman svarade inte.</span> 
    <span id="f000107">Han låg avsvimmad bredvid apparaten.</span></p> 
   <p><span id="f000108">Från denna tid var Broman förlorad för världen.</span> 
    <span id="f000109">Till en början annonserade han i alla tidningar efter en liten gosse i blå rock och bruna byxor,</span> 
    <span id="f000110">men utan resultat.</span> 
    <span id="f000111">Så sålde han sin affär och började tillbringa sina dagar ute på gatorna.</span> 
    <span id="f000112">Gata upp och gata ned gick han dag ut och dag in,</span> 
    <span id="f000113">besökte alla barnhus,</span> 
    <span id="f000114">skolor och barnföreställningar på cirkus,</span> 
    <span id="f000115">men sin gosse fann han ändå inte.</span></p> 
   <p><span id="f000116">Han till och med ritade gossens porträtt själv ur minnet och publicerade det i stadens tidningar,</span> 
    <span id="f000117">men detta snarare försvårade än underlättade sökandet.</span></p> 
   <p><span id="f000118">Bromans anseende var i stadigt sjunkande.</span> 
    <span id="f000119">Hans vänner gingo helst ur vägen när de mötte honom på gatorna,</span> 
    <span id="f000120">och skakade beklagande på huvudet när hans namn nämndes.</span></p> 
   <p><span id="f000121">Men en gång mötte han på gatan en liten gosse,</span> 
    <span id="f000122">som artigt hälsade på honom.</span> 
    <span id="f000123">Bromans irrande blick dröjde ett ögonblick på gossen.</span> 
    <span id="f000124">Det var ett fullt främmande barn,</span> 
    <span id="f000125">klädd i brun rock och blå byxor.</span></p> 
   <p><span id="f000126">»Goddag,</span> 
    <span id="f000127">min lille vän»,</span> 
    <span id="f000128">sade Broman vänligt.</span> 
    <span id="f000129">»Du känner inte händelsevis till vem som har de bruna byxorna,</span> 
    <span id="f000130">som höra till din rock och den blå rock som hör till dina byxor.»</span></p> 
   <p><span id="f000131">»Nä»,</span> 
    <span id="f000132">sade pojken.</span> 
    <span id="f000133">»De har aldrig vatt några,</span> 
    <span id="f000134">för vepan är gjord av farsans gamla brallor och brallorna av morsans underkjol.»</span></p> 
   <p><span id="f000135">»Jaså»,</span> 
    <span id="f000136">sade Broman.</span> 
    <span id="f000137">»Men varför hälsade du på mig.»</span></p> 
   <p><span id="f000138">»Därför att jag är bekant me’ herr Broman»,</span> 
    <span id="f000139">svarade gossen.</span> 
    <span id="f000140">»Jag försökte kursa ett frimärke till herr Broman för en tid sen.»</span></p> 
   <p><span id="f000141">»Från Mauritius!» skrek Broman och grep pojken i axlarna,</span> 
    <span id="f000142">så att pojken gallhojade:</span></p> 
   <p><span id="f000143">»Låt bli!</span> 
    <span id="f000144">Jag har inget ont gjort.»</span></p> 
   <p><span id="f000145">En äldre dam ingrep och uppmanade Broman att inte misshandla barnet,</span> 
    <span id="f000146">och en ung man från Söder erbjöd sig att lägga till honom på klotet så att han skulle bli plattfotad.</span></p> 
   <p><span id="f000147">Men Broman brydde sig inte om sådant.</span> 
    <span id="f000148">Han tryckte pojken till sitt bröst,</span> 
    <span id="f000149">ropade an en bil och hoppade in med pojken i famnen.</span></p> 
   <p><span id="f000150">»Säg till chauffören var du bor!» sade han och pojken lydde beredvilligt.</span></p> 
   <p><span id="f000151">När bilen var i gång tog Broman upp en hundralapp och gav pojken,</span> 
    <span id="f000152">som genast fick klart för sig att Broman var velig.</span></p> 
   <p><span id="f000153">»Det är betalning för märket»,</span> 
    <span id="f000154">sade Broman.</span> 
    <span id="f000155">»Jag köper det av dig för hundra kronor.»</span></p> 
   <p><span id="f000156">»Buuu!» sade pojken.</span></p> 
   <p><span id="f000157">»Vad farao tjuter du för?»</span></p> 
   <p><span id="f000158">»Buuu!</span> 
    <span id="f000159">De’ har jag sålt till Ville Andersson för tio öre å en biljett till bio.»</span></p> 
   <p><span id="f000160">»Tjut inte!» sade Broman.</span> 
    <span id="f000161">»Du får behålla hundralappen i alla fall.</span> 
    <span id="f000162">Kör till Vilhelm Anderssons bostad.»</span></p> 
   <p><span id="f000163">Efter något besvär anträffades Ville Andersson,</span> 
    <span id="f000164">men han hade sålt märket till Jonne Bergström och var nära att begå självmord när Bromans originalgosse meddelade,</span> 
    <span id="f000165">att det var värt hundra kronor.</span></p> 
   <p><span id="f000166">Jonne Bergström anträffades på Kalle Svenssons bakgård,</span> 
    <span id="f000167">ingripen i ett animerat slagsmål med den senare.</span> 
    <span id="f000168">Umgänget avbröts av Bromans ankomst,</span> 
    <span id="f000169">men fortsattes åter med oförminskad iver,</span> 
    <span id="f000170">när det befanns att Kalle Svensson nu var ägare till märket.</span> 
    <span id="f000171">I den upptuktelse,</span> 
    <span id="f000172">som Jonne Bergström på grund härav fann sig föranlåten att tilldela honom deltog även Ville Andersson med entusiasm,</span> 
    <span id="f000173">och Broman kunde endast med stora svårigheter skilja de kämpande åt.</span></p> 
   <p><span id="f000174">Märket fanns i Kalle Svenssons album,</span> 
    <span id="f000175">och Broman bjöd på stående fot hundra kronor för det.</span></p> 
   <p><span id="f000176">»Herrn får allt ge två hundra»,</span> 
    <span id="f000177">sade Kalle Svenssons pappa,</span> 
    <span id="f000178">som olyckligtvis var hemma.</span> 
    <span id="f000179">»De’ ä de’ nog värt.»</span></p> 
   <p><span id="f000180">»Herrn får det för en tia»,</span> 
    <span id="f000181">sade Kalle Svensson själv.</span> 
    <span id="f000182">»Bara herrn ger mig kovan och inte låter farsan få den.»</span></p> 
   <p><span id="f000183">När herr Svensson senior agat sin son fortsattes diskussionen,</span> 
    <span id="f000184">och resultatet blev,</span> 
    <span id="f000185">att herr Broman mot en summa av två hundra kronor blev ägare till märket.</span></p> 
   <p><span id="f000186">Broman var överlycklig.</span> 
    <span id="f000187">Glädjen formligen rann över och han kunde inte hålla tätt med sin lycka,</span> 
    <span id="f000188">utan sade innan han gick:</span></p> 
   <p><span id="f000189">»Herr Svensson!</span> 
    <span id="f000190">Detta är den lyckligaste dagen i mitt liv.</span> 
    <span id="f000191">Jag har sökt det här märket i månader.</span> 
    <span id="f000192">Hela mitt livs lycka hänger på det.</span> 
    <span id="f000193">Det är värt sjuttiotvå tusen.»</span></p> 
   <p><span id="f000194">Den aga som Kalle Svensson fått mottaga av sin fader och sina vänner var ett intet mot vad som hände Broman.</span> 
    <span id="f000195">Svensson var en stark karl,</span> 
    <span id="f000196">och han lovade att piska livet ur Broman,</span> 
    <span id="f000197">om han inte fick tillbaka märket,</span> 
    <span id="f000198">allt under det han bearbetade honom med allt det lösöre som fanns inom räckhåll.</span></p> 
   <p><span id="f000199">Broman lyckades dock rycka sig lös till sist,</span> 
    <span id="f000200">och fastän hans utseende var i hög grad förändrat var han fullt lycklig,</span> 
    <span id="f000201">ty han hade frimärket med sig när han sprang nedåt gatan,</span> 
    <span id="f000202">följd av Svensson med son,</span> 
    <span id="f000203">Jonne Bergström,</span> 
    <span id="f000204">Ville Andersson,</span> 
    <span id="f000205">originalgossen,</span> 
    <span id="f000206">en del av deras vänner samt ännu större del av gatans stenläggning.</span> 
    <span id="f000207">Till sist fick han tag i en bil,</span> 
    <span id="f000208">och undkom med livet.</span></p> 
   <p><span id="f000209">Han körde direkt till frimärkshandlaren.</span> 
    <span id="f000210">Inte för att sälja märket.</span> 
    <span id="f000211">Det var inte till salu för en miljon,</span> 
    <span id="f000212">men för att visa sitt fynd.</span> 
    <span id="f000213">Som ett glädjestrålande bylte av blod och trasor steg han in i butiken och sträckte fram märket till benäget påseende.</span></p> 
   <p><span id="f000214">»Se här!» skrek han.</span> 
    <span id="f000215">»Här är den försvunna blå Mauritius,</span> 
    <span id="f000216">värd sjuttiotvå tusen.»</span></p> 
   <p><span id="f000217">»Nu skämtar herr Broman igen.»</span></p> 
   <p><span id="f000218">»Vafalls»,</span> 
    <span id="f000219">röt Broman.</span> 
    <span id="f000220">»Är det inte den blå Mauritius?»</span></p> 
   <p><span id="f000221">»Jo,</span> 
    <span id="f000222">nog är den blå alltid»,</span> 
    <span id="f000223">svarade frimärkshandlaren.</span> 
    <span id="f000224">»Och nog är den Mauritius alltid.</span> 
    <span id="f000225">Men inte är det den stora rariteten.</span> 
    <span id="f000226">Den här är på sin höjd värd trettiofem öre.»</span></p> 
   <p><span id="f000227">Broman sitter häktad nu.</span> 
    <span id="f000228">För mordförsök mot frimärkshandlaren.</span></p> 
   <hr class="sepBar"/>
   <p class="navBar">
    <a href="p017.xhtml#audio">[Previous]</a>
    <a href="playlist.xhtml#track18">[Contents]</a>
    <a href="#audio">[Top]</a>
    <a href="p019.xhtml#audio">[Next]</a>
   </p>
   <hr class="sepBar"/>
  </section>


 </body>
</html>