<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p013.xhtml#audio">[Previous]</a>
    <a href="playlist.xhtml#track14">[Contents]</a>
    <a href="p015.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">ETT LITET MISSFÖRSTÅND</span></h1> 
   <p><span id="f000002">När Karl Strandblad övergav Mimmi för att ägna sig åt en framstående ledamot av ett damkapell,</span> 
    <span id="f000003">svor Mimmi hat och blodig hämnd i evigheters evighet.</span> 
    <span id="f000004">Inte just därför att hon tog själva förlusten så särdeles hårt,</span> 
    <span id="f000005">ty om en ung man nonchalerar en flicka,</span> 
    <span id="f000006">så slocknar hennes intresse i regel med rekordhastighet,</span> 
    <span id="f000007">men bara det att han var i stånd till en så låg och lumpen handling upprörde henne i hennes innersta.</span></p> 
   <p><span id="f000008">Men Karl var inte den enda människa,</span> 
    <span id="f000009">som Mimmi hatade.</span> 
    <span id="f000010">Hon hatade nämligen också Annie Svanberg.</span></p> 
   <p><span id="f000011">Annie och Mimmi,</span> 
    <span id="f000012">som ett slag voro så pass goda vänner som ett par unga damer över huvud taget kunna bli,</span> 
    <span id="f000013">och det är ju inte så mycket,</span> 
    <span id="f000014">hade nämligen köpt en tombola-lott tillsammans och på den hade de vunnit ett kort,</span> 
    <span id="f000015">som gällde för tjugufem ridtimmar.</span> 
    <span id="f000016">Ett sådant kort är ju lagom för en person,</span> 
    <span id="f000017">och för den skull beslöto de båda damerna att kasta lott om det.</span> 
    <span id="f000018">Annie vann.</span></p> 
   <p><span id="f000019">Detta i och för sig själv var väl inte så farligt,</span> 
    <span id="f000020">men i samma veva fick Mimmi veta,</span> 
    <span id="f000021">att Annie kommit överens med (reservunder-) löjtnant Nordblom att rida tillsammans med honom,</span> 
    <span id="f000022">och fastän Mimmi inte särdeles intresserade sig för Nordblom,</span> 
    <span id="f000023">så var detta nog för att byta vänskapen i dödligt hat.</span></p> 
   <p><span id="f000024">Nu ville ödet att Karl Strandblad,</span> 
    <span id="f000025">som var en man med obetydliga tillgångar men desto större längtan efter sådana,</span> 
    <span id="f000026">gick ned till sitt kontor vid samma tid som Annie red,</span> 
    <span id="f000027">och följden härav blev,</span> 
    <span id="f000028">att han ofta om morgnarna mötte henne,</span> 
    <span id="f000029">ofta ensam,</span> 
    <span id="f000030">men ibland i sällskap med Nordblom,</span> 
    <span id="f000031">som han inte kände.</span></p> 
   <p><span id="f000032">Han lade naturligtvis märke till den unga damen,</span> 
    <span id="f000033">och hon till honom,</span> 
    <span id="f000034">och som han hade god skräddarkredit gjorde han ett fördelaktigt intryck på henne.</span></p> 
   <p><span id="f000035">En söndag på Styrsö kom han utan eget förvållande tillsammans med ett sällskap,</span> 
    <span id="f000036">där också Mimmi befann sig.</span> 
    <span id="f000037">De talades inte mycket vid,</span> 
    <span id="f000038">men när de så mötte ett annat sällskap,</span> 
    <span id="f000039">där Annie befann sig,</span> 
    <span id="f000040">och de båda damerna utbytte en översvallande söt hälsning,</span> 
    <span id="f000041">drog han sig närmare sin förra älskade.</span></p> 
   <p><span id="f000042">»Hör du,</span> 
    <span id="f000043">Mimmi,</span> 
    <span id="f000044">vem var den där damen,</span> 
    <span id="f000045">som du hälsade på?» frågade han i en ton,</span> 
    <span id="f000046">som han sökte göra så likgiltig som möjligt.</span></p> 
   <p><span id="f000047">Hon gav honom en snabb blick och fick genast en satanisk idé.</span></p> 
   <p><span id="f000048">»Vet du inte det?</span> 
    <span id="f000049">Det är ju den rika fröken Svanberg.</span> 
    <span id="f000050">Arvtagerska till den där värmländske sågverkspotentaten,</span> 
    <span id="f000051">som du naturligtvis hört talas om.»</span></p> 
   <p><span id="f000052">»Svanberg?» sade Karl eftersinnande.</span> 
    <span id="f000053">Han hade aldrig hört namnet förr.</span></p> 
   <p><span id="f000054">»Ja,</span> 
    <span id="f000055">det känner du väl till?»</span></p> 
   <p><span id="f000056">»Naturligtvis!</span> 
    <span id="f000057">Honom känner jag mycket väl till»,</span> 
    <span id="f000058">ljög Karl.</span></p> 
   <p><span id="f000059">Och fröken Svanberg omgavs nu i hans själ av en liten extra gloria.</span> 
    <span id="f000060">Förgylld.</span></p> 
   <p><span id="f000061">Hur Mimmi krånglade till det är inte gott att säga,</span> 
    <span id="f000062">men en halvtimme senare träffades hon och Annie,</span> 
    <span id="f000063">och kysstes varmt,</span> 
    <span id="f000064">som fientliga damer för sed ha.</span> 
    <span id="f000065">Med utomordentlig skicklighet ledde Mimmi samtalet och om en stund kom den efterlängtade frågan.</span></p> 
   <p><span id="f000066">»Vem är den där blonde herrn,</span> 
    <span id="f000067">du hade i sällskap?»</span></p> 
   <p><span id="f000068">»Det är Karl Strandblad.</span> 
    <span id="f000069">Han slog litet för mig förr.»</span></p> 
   <p><span id="f000070">»Såå!» Misstroget.</span></p> 
   <p><span id="f000071">»Men jag var väl inte fin nog.</span> 
    <span id="f000072">Han behövde väl någon,</span> 
    <span id="f000073">som kan mera värdigt bära upp hans miljoner.»</span></p> 
   <p><span id="f000074">»Miljoner?»</span></p> 
   <p><span id="f000075">»Ja,</span> 
    <span id="f000076">hans pappa ägde ju en massa sågverk i Värmland.</span> 
    <span id="f000077">Nu har han alltsammans,</span> 
    <span id="f000078">och dessutom en utmärkt affär här i stan.»</span></p> 
   <p><span id="f000079">Vid denna tidpunkt sände ödet Karl till platsen,</span> 
    <span id="f000080">och han blev presenterad.</span> 
    <span id="f000081">Han och fröken Svanberg kommo sällsynt bra överens,</span> 
    <span id="f000082">och den kvällen skildes båda med en känsla av lycka på vänstra sidan av bröstet.</span></p> 
   <p><span id="f000083">Under den närmaste tiden träffades de ofta,</span> 
    <span id="f000084">saken utvecklade sig normalt,</span> 
    <span id="f000085">och kulminerade en vacker afton på en soffa i Trädgårdsföreningen.</span></p> 
   <p><span id="f000086">»Jag har inte en enda släkting»,</span> 
    <span id="f000087">sade Karl.</span> 
    <span id="f000088">»Utom en kusin i Australien,</span> 
    <span id="f000089">och den är ju rätt avlägsen.»</span></p> 
   <p><span id="f000090">»Jag står också ensam i världen»,</span> 
    <span id="f000091">suckade Annie sakta.</span></p> 
   <p><span id="f000092">Då grep Karl hennes händer på det traditionella sättet,</span> 
    <span id="f000093">talade och sade:</span></p> 
   <p><span id="f000094">»Åh,</span> 
    <span id="f000095">Annie,</span> 
    <span id="f000096">låt mig —»,</span> 
    <span id="f000097">och så vidare.</span></p> 
   <p><span id="f000098">Några minuter senare,</span> 
    <span id="f000099">när Annie fått munnen ledig,</span> 
    <span id="f000100">viskade hon:</span></p> 
   <p><span id="f000101">»Ska’ vi bo här i sta’n?»</span></p> 
   <p><span id="f000102">»Vilket du vill,</span> 
    <span id="f000103">älskade.»</span></p> 
   <p><span id="f000104">»Jag har alltid älskat Värmland.»</span></p> 
   <p><span id="f000105">»Så slå vi oss ned där då,</span> 
    <span id="f000106">det går ju lika bra.»</span></p> 
   <p><span id="f000107">»Att bo i ett sådant där litet brukssamhälle är härligt.»</span></p> 
   <p><span id="f000108">»Det är klart.</span> 
    <span id="f000109">I synnerhet när man som du är härskarinna där.»</span></p> 
   <p><span id="f000110">»Ooo,</span> 
    <span id="f000111">Karl!</span> 
    <span id="f000112">Italien!»</span></p> 
   <p><span id="f000113">Paus av vissa skäl.</span></p> 
   <p><span id="f000114">»Säg,</span> 
    <span id="f000115">Karl,</span> 
    <span id="f000116">ska’ vi ha automobil?»</span></p> 
   <p><span id="f000117">»Sådana detaljer bestämmer du naturligtvis själv.»</span></p> 
   <p><span id="f000118">»Ooo,</span> 
    <span id="f000119">Karl!»</span></p> 
   <p><span id="f000120">Ny paus.</span></p> 
   <p><span id="f000121">»Men en sak,</span> 
    <span id="f000122">älskade Annie.</span> 
    <span id="f000123">Vi gifta oss i stillhet.</span> 
    <span id="f000124">Inget stort bröllop utan bara en enkel vigsel,</span> 
    <span id="f000125">och sedan — Italien —»</span></p> 
   <p><span id="f000126">»Ooo,</span> 
    <span id="f000127">Karl!</span> 
    <span id="f000128">Italien!»</span></p> 
   <p><span id="f000129">Paus igen.</span> 
    <span id="f000130">Samma motiv.</span></p> 
   <p><span id="f000131">Sakens vidare utveckling behöver inte detaljeras.</span> 
    <span id="f000132">Paret gifte sig enligt överenskommelse i stillhet,</span> 
    <span id="f000133">de bebo en trerumslägenhet i Majorna och tyckas leva lyckligt,</span> 
    <span id="f000134">fastän automobilköpet får anstå,</span> 
    <span id="f000135">i avvaktan på bättre konjunkturer i Karls affär.</span></p> 
   <p><span id="f000136">Men Mimmi umgås inte i familjen.</span></p> 
   <hr class="sepBar"/>
   <p class="navBar">
    <a href="p013.xhtml#audio">[Previous]</a>
    <a href="playlist.xhtml#track14">[Contents]</a>
    <a href="#audio">[Top]</a>
    <a href="p015.xhtml#audio">[Next]</a>
   </p>
   <hr class="sepBar"/>
  </section>


 </body>
</html>