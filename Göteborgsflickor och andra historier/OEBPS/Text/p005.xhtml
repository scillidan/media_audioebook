<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p004.xhtml#audio">[Previous]</a>
    <a href="playlist.xhtml#track05">[Contents]</a>
    <a href="p006.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">MANNEN OCH HANS ÖVERMAN</span></h1> 
   <p><span id="f000002">Handelsagenten Sven R.&#160;Pehrsson var som bäst sysselsatt med att läsa i morgontidningen,</span> 
    <span id="f000003">när det pinglade på hans bordapparat.</span></p> 
   <p><span id="f000004">»Pehrsson,</span> 
    <span id="f000005">Blomlind &amp; C:o»,</span> 
    <span id="f000006">svarade han med sin vederhäftigaste affärsröst,</span> 
    <span id="f000007">men slog genast om,</span> 
    <span id="f000008">när en mjuk sopran frågade:</span></p> 
   <p><span id="f000009">»Träffas grosshandlare Pehrsson själv?»</span></p> 
   <p><span id="f000010">»Det är jag!» svarade Sven R.&#160;artigt.</span> 
    <span id="f000011">»Varmed kan jag stå till tjänst?»</span></p> 
   <p><span id="f000012">»Åh,</span> 
    <span id="f000013">är det ni,</span> 
    <span id="f000014">herr Pehrsson?</span> 
    <span id="f000015">Så roligt.</span> 
    <span id="f000016">Det är Kerstin Johnsson.</span> 
    <span id="f000017">Tack för senast!»</span></p> 
   <p><span id="f000018">»Nöjet är uteslutande på min sida»,</span> 
    <span id="f000019">fortfor Sven i samma anda som förut.</span> 
    <span id="f000020">»Ytterst angenämt att ni ville ringa,</span> 
    <span id="f000021">så att jag ännu en gång fick njuta av er ljuva stämma,</span> 
    <span id="f000022">etcetera.»</span></p> 
   <p><span id="f000023">Fröken Johnsson var nämligen välskapad och Sven R.&#160;icke oemottaglig för kvinnlig fägring,</span> 
    <span id="f000024">fastän han var övertygad ungkarl och ämnade fortsätta med det.</span> 
    <span id="f000025">Som bekant finns det endast en som har det bättre än en lyckligt gift man,</span> 
    <span id="f000026">och det är en lyckligt ogift dito.</span></p> 
   <p><span id="f000027">»Ser ni herr Pehrsson»,</span> 
    <span id="f000028">fortsatte fröken Kerstin,</span> 
    <span id="f000029">»jag vänder mig till er i en mycket delikat affär.»</span></p> 
   <p><span id="f000030">»Alla order ombesörjas prompt och med full diskretion.»</span></p> 
   <p><span id="f000031">»Vad tänker ni om mig,</span> 
    <span id="f000032">om jag ber att få träffa er?»</span></p> 
   <p><span id="f000033">»Tänker om er?» upprepade Sven R.</span> 
    <span id="f000034">»Att säga det skulle bli för mycket här i telefon.</span> 
    <span id="f000035">Ord kunna för resten knappast uttrycka det.»</span></p> 
   <p><span id="f000036">Ty Sven visste att ord äro billiga,</span> 
    <span id="f000037">men ändå ganska användbara ibland.</span></p> 
   <p><span id="f000038">»Vad ni är god,</span> 
    <span id="f000039">herr Pehrsson!»</span></p> 
   <p><span id="f000040">»Jag är den bästa människa jag känner»,</span> 
    <span id="f000041">försäkrade Sven övertygande.</span></p> 
   <p><span id="f000042">»Jag också!» sade Kerstin,</span> 
    <span id="f000043">och efter denna något oklara replik överenskoms,</span> 
    <span id="f000044">att Sven skulle möta klockan sju,</span> 
    <span id="f000045">när hon gick från kontoret.</span></p> 
   <p><span id="f000046">Redan fem minuter före sju promenerade Sven R.&#160;Pehrsson,</span> 
    <span id="f000047">skrudad i sin nya,</span> 
    <span id="f000048">ljusgröna vårpaletå,</span> 
    <span id="f000049">utanför Kerstins kontor,</span> 
    <span id="f000050">och redan en kvart över kom hon,</span> 
    <span id="f000051">punktlig nog för att vara fruntimmer.</span></p> 
   <p><span id="f000052">Tysta promenerade de vid sidan av varandra framåt gatan,</span> 
    <span id="f000053">han väntande på att få veta vad hon hade att säga,</span> 
    <span id="f000054">och hon på Gud vet vad.</span> 
    <span id="f000055">Vem vet väl vad en kvinna tänker på?</span></p> 
   <p><span id="f000056">Till slut bröt hon tystnaden.</span></p> 
   <p><span id="f000057">»Snälla herr Pehrsson»,</span> 
    <span id="f000058">sade hon.</span> 
    <span id="f000059">»Jag tänker bedja er göra mig en stor tjänst.»</span></p> 
   <p><span id="f000060">»Gör det!» sade Pehrsson uppmuntrande.</span></p> 
   <p><span id="f000061">»Men jag kan knappast med att göra det.»</span></p> 
   <p><span id="f000062">»Genera er inte för mig»,</span> 
    <span id="f000063">uppmanade han,</span> 
    <span id="f000064">men han tänkte:</span> 
    <span id="f000065">»Hon kan väl i jösse namn inte vilja vigga.</span> 
    <span id="f000066">Och jag,</span> 
    <span id="f000067">som bara har sju och sexti på mig.»</span></p> 
   <p><span id="f000068">Men det var inte det hon ville.</span> 
    <span id="f000069">Efter diverse hostningar och en mästerligt gjord rodnad började hon:</span></p> 
   <p><span id="f000070">»Ni känner ju Karl Äppelbom!»</span></p> 
   <p><span id="f000071">»Ja,</span> 
    <span id="f000072">fy tusan!»</span></p> 
   <p><span id="f000073">»Ser ni,</span> 
    <span id="f000074">han och jag,</span> 
    <span id="f000075">hm…»</span></p> 
   <p><span id="f000076">»Jasåå!</span> 
    <span id="f000077">Han och ni,</span> 
    <span id="f000078">det hade jag ingen aning om.»</span></p> 
   <p><span id="f000079">»Ja,</span> 
    <span id="f000080">det var ju ingenting bestämt,</span> 
    <span id="f000081">men i alla fall,</span> 
    <span id="f000082">ni förstår.»</span></p> 
   <p><span id="f000083">Sven förstod mycket väl,</span> 
    <span id="f000084">han var ju inte själv utan erfarenhet på området.</span></p> 
   <p><span id="f000085">»Men i går»,</span> 
    <span id="f000086">fortsatte hon,</span> 
    <span id="f000087">»såg jag honom i sällskap med en annan flicka.»</span></p> 
   <p><span id="f000088">»Ett sådant nöt!</span> 
    <span id="f000089">Har han ingen smak alls?»</span></p> 
   <p><span id="f000090">»Nej!</span> 
    <span id="f000091">Och nu vill jag inte vara med längre.»</span></p> 
   <p><span id="f000092">»Det är rätt,</span> 
    <span id="f000093">stå bara på er.»</span></p> 
   <p><span id="f000094">»Jag hatar honom.»</span></p> 
   <p><span id="f000095">»Bravo!</span> 
    <span id="f000096">Fortsätt med det!»</span></p> 
   <p><span id="f000097">»Men nu måste ni hjälpa mig.</span> 
    <span id="f000098">Som ni förstår,</span> 
    <span id="f000099">vill jag dra mig med heder ur spelet,</span> 
    <span id="f000100">och därför … hm,</span> 
    <span id="f000101">jag vet inte hur jag skall säga det … vill ni … hm … vara snäll och låtsa,</span> 
    <span id="f000102">som om ni vore väldigt kär i mig?»</span></p> 
   <p><span id="f000103">Och hon vände sitt rodnande ansikte mot husväggen.</span> 
    <span id="f000104">Där det för resten fanns en lämplig butiksruta att spegla sig i.</span></p> 
   <p><span id="f000105">»Det skall jag visst låtsa»,</span> 
    <span id="f000106">svarade Sven beredvilligt.</span> 
    <span id="f000107">»Det är inte svårt alls.»</span></p> 
   <p><span id="f000108">»Och … och så skall jag låtsa…»</span></p> 
   <p><span id="f000109">»Att ni är förbaskat kär i mig,</span> 
    <span id="f000110">ja!</span> 
    <span id="f000111">Det är jag med om.</span> 
    <span id="f000112">Så ska’ vi träffas och möta Äppelbom och bräcka honom.</span> 
    <span id="f000113">Utmärkt!</span> 
    <span id="f000114">Kom så gå vi till Bräutigams till att börja med.»</span></p> 
   <p><span id="f000115">De gingo,</span> 
    <span id="f000116">och på Östran mötte de lyckligt nog Äppelbom,</span> 
    <span id="f000117">som inte alls såg svartsjuk ut,</span> 
    <span id="f000118">och kommo överens om att han var bräckt.</span></p> 
   <p><span id="f000119">Från kondis gingo de på bio för att se Titanics undergång,</span> 
    <span id="f000120">och där,</span> 
    <span id="f000121">när »dödshymnen» spelades,</span> 
    <span id="f000122">böjde sig Sven R.&#160;Pehrsson,</span> 
    <span id="f000123">gammal syndare som han var,</span> 
    <span id="f000124">mot Kerstins öra och viskade:</span> 
    <span id="f000125">»Närmare dig!</span> 
    <span id="f000126">Ännu närmare dig!»</span></p> 
   <p><span id="f000127">Ett par dagar senare träffade han Äppelbom och gjorde honom sällskap ett stycke.</span></p> 
   <p><span id="f000128">»Jag ser,</span> 
    <span id="f000129">att du går och drar med Kerstin Johnsson nu för tiden»,</span> 
    <span id="f000130">sade denne unge man.</span></p> 
   <p><span id="f000131">»Retar det dig?» frågade Pehrsson vänligt.</span></p> 
   <p><span id="f000132">»Nä,</span> 
    <span id="f000133">inte alls.</span> 
    <span id="f000134">Vad angår det mig?»</span></p> 
   <p><span id="f000135">»Du har ju ränt efter henne så förbaskat förut,</span> 
    <span id="f000136">har jag märkt.»</span></p> 
   <p><span id="f000137">»Jag?</span> 
    <span id="f000138">Känner henne knappt.</span> 
    <span id="f000139">Men hon kanske har varit intresserad av mig.</span> 
    <span id="f000140">Det håller jag inte alls för otroligt.»</span></p> 
   <p><span id="f000141">»Det gör jag!» svarade Sven ilsket.</span> 
    <span id="f000142">»Efter vad hon sagt om dig.»</span></p> 
   <p><span id="f000143">»Vad har hon då sagt,</span> 
    <span id="f000144">om jag får fråga?»</span></p> 
   <p><span id="f000145">»Att du är den störste idiot hon känner»,</span> 
    <span id="f000146">upplyste Sven mera beredvilligt än sanningsenligt.</span></p> 
   <p><span id="f000147">»Hon känner ju dig!» anmärkte Äppelbom icke utan hetta.</span></p> 
   <p><span id="f000148">»Ja,</span> 
    <span id="f000149">men du är den störste <em>idiot</em>,</span> 
    <span id="f000150">hon känner,</span> 
    <span id="f000151">har hon sagt.»</span></p> 
   <p><span id="f000152">»Det är lögn!»</span></p> 
   <p><span id="f000153">»Det tror jag inte,</span> 
    <span id="f000154">för hon kan ju inte gärna känna någon större.»</span></p> 
   <p><span id="f000155">»För resten ger jag sjutton i vad hon tycker.</span> 
    <span id="f000156">Jag är nätt och jämt presenterad för henne,</span> 
    <span id="f000157">och vi ha inte bytt tio ord.»</span></p> 
   <p><span id="f000158">»Det var väl därför hon inte hann fråga dig om det.»</span></p> 
   <p><span id="f000159">»Vilket om?»</span></p> 
   <p><span id="f000160">»Om det inte gjorde ont att ha ett sån’t ansikte som du»,</span> 
    <span id="f000161">spottade Sven ut,</span> 
    <span id="f000162">och avlägsnade sig sedan i god tid för att undvika handgripligheter.</span></p> 
   <p><span id="f000163">Men han funderade mycket över Äppelboms påstående.</span></p> 
   <p><span id="f000164">Dagen därpå träffade han Kerstin som vanligt för att promenera en stund.</span> 
    <span id="f000165">De gingo Östra Hamngatan och när de hunnit till Hallbergs stannade Kerstin.</span></p> 
   <p><span id="f000166">»Kom nu,</span> 
    <span id="f000167">’fästman’ lilla,</span> 
    <span id="f000168">så få vi se om de ha några vackra förlovningsringar i fönstret.»</span></p> 
   <p><span id="f000169">Sven kom genast.</span></p> 
   <p><span id="f000170">»Ska’ vi gå in och köpa ett par»,</span> 
    <span id="f000171">sade Sven,</span> 
    <span id="f000172">»bara för att bräcka Äppelbom?»</span></p> 
   <p><span id="f000173">»Gud,</span> 
    <span id="f000174">så ni skämtar,</span> 
    <span id="f000175">herr Pehrsson»,</span> 
    <span id="f000176">kvittrade Kerstin.</span> 
    <span id="f000177">»Det vore väl att gå litet för långt.»</span></p> 
   <p><span id="f000178">»Jag menar blodigt allvar»,</span> 
    <span id="f000179">skämtade Sven vidare.</span> 
    <span id="f000180">»Ska vi?»</span></p> 
   <p><span id="f000181">Fröken Johnsson teg ett ögonblick.</span></p> 
   <p><span id="f000182">»Sven!» kom det sedan,</span> 
    <span id="f000183">tyst och mjukt.</span></p> 
   <p><span id="f000184">Det klack till i Sven R.&#160;Han anade en kommande olycka och skulle helst ha velat rymma,</span> 
    <span id="f000185">men det var för sent.</span></p> 
   <p><span id="f000186">»Om du verkligen håller riktigt av mig så!» fortsatte den mjuka rösten.</span></p> 
   <p><span id="f000187">Vad skall man svara på sådant?</span> 
    <span id="f000188">Sven betänkte sig.</span></p> 
   <p><span id="f000189">»Kanske ni … du föredrar att vänta litet,</span> 
    <span id="f000190">innan vi bekantgöra det för världen,</span> 
    <span id="f000191">lilla flicka»,</span> 
    <span id="f000192">sade han i ett sista försök att rädda sin frihet.</span> 
    <span id="f000193">Men det lyckades inte.</span></p> 
   <p><span id="f000194">»Åh nej,</span> 
    <span id="f000195">Sven.</span> 
    <span id="f000196">Vi gör som du vill.</span> 
    <span id="f000197">Alla människor må gärna veta om vår lycka.»</span></p> 
   <p><span id="f000198">Med det tog hon Sven under armen och tog honom med sig till Hallbergs.</span></p> 
   <hr class="sepBar"/>
   <p class="navBar">
    <a href="p004.xhtml#audio">[Previous]</a>
    <a href="playlist.xhtml#track05">[Contents]</a>
    <a href="#audio">[Top]</a>
    <a href="p006.xhtml#audio">[Next]</a>
   </p>
   <hr class="sepBar"/>
  </section>


 </body>
</html>