<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p015.xhtml#audio">[Previous]</a>
    <a href="playlist.xhtml#track16">[Contents]</a>
    <a href="p017.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">ANDERSSONS FRIERI</span></h1> 
   <p><span id="f000002">Mitt utanför Karl Gustav Anderssons fönster låg garvare Blomgrens trädgård.</span> 
    <span id="f000003">Det var en mycket vacker trädgård,</span> 
    <span id="f000004">men den saken hör egentligen inte hit,</span> 
    <span id="f000005">ty det enda,</span> 
    <span id="f000006">som intresserade Karl Gustav i den,</span> 
    <span id="f000007">var en vanlig grönmålad bänk,</span> 
    <span id="f000008">som stod idylliskt placerad under en stor ek strax intill Karl Gustavs fönster.</span></p> 
   <p><span id="f000009">När Karl Gustav vid elvatiden på kvällen vanligen anlände hem,</span> 
    <span id="f000010">såg han nämligen vanligtvis å denna bänk garvare Blomgrens piga,</span> 
    <span id="f000011">som fast sluten i sin fästmans starka armar njöt den anspråkslösa kärlekslycka,</span> 
    <span id="f000012">som på detta sätt beskäres en lidande mänsklighet.</span></p> 
   <p><span id="f000013">Visserligen varierade fästmannen inte så sällan,</span> 
    <span id="f000014">och ibland varierade även pigan,</span> 
    <span id="f000015">men detta ändrade ju inte sakförhållandet,</span> 
    <span id="f000016">utan Anderssons utsikt var alltid densamma,</span> 
    <span id="f000017">när han vid elvatiden kastade den sedvanliga blicken ut genom fönstret.</span></p> 
   <p><span id="f000018">Nu var Karl Andersson en övertygad ungkarl,</span> 
    <span id="f000019">vilket i detta fall,</span> 
    <span id="f000020">liksom så ofta annars,</span> 
    <span id="f000021">betydde,</span> 
    <span id="f000022">att han i yngre dagar hyst en stor och allmännelig,</span> 
    <span id="f000023">om än inte särdeles broderlig,</span> 
    <span id="f000024">kärlek för det kön,</span> 
    <span id="f000025">som på mer eller mindre lösa grunder kallas det täcka.</span></p> 
   <p><span id="f000026">Men nu var den tiden över.</span> 
    <span id="f000027">Han närmade sig hastigt fyrtiotalet,</span> 
    <span id="f000028">kring hans tinningar hade håret glesnat,</span> 
    <span id="f000029">och magens diameter lät även en flyktig betraktare ana den välsituerade ungkarlen.</span></p> 
   <p><span id="f000030">Men den bild av stilla lycka,</span> 
    <span id="f000031">som regelbundet syntes utanför hans fönster,</span> 
    <span id="f000032">började,</span> 
    <span id="f000033">trots allt,</span> 
    <span id="f000034">att så småningom tära på hans nerver,</span> 
    <span id="f000035">och det värsta var,</span> 
    <span id="f000036">att den så småningom väckte domnade heta känslor i det,</span> 
    <span id="f000037">efter tusen och en förälskelse,</span> 
    <span id="f000038">som man kunde tycka,</span> 
    <span id="f000039">utbrunna hjärtat.</span></p> 
   <p><span id="f000040">Han försökte låta bli att titta ut,</span> 
    <span id="f000041">men det gick inte.</span> 
    <span id="f000042">Han kikade,</span> 
    <span id="f000043">ilsket svärjande över sig själv mellan persiennpinnarna,</span> 
    <span id="f000044">och till sist började han känna avund och hat mot Blomgrens pigas fästman.</span> 
    <span id="f000045">När det gått så långt,</span> 
    <span id="f000046">att han mitt på dagen ertappade sig själv med att stirra ut genom kontorsfönstret och drömma,</span> 
    <span id="f000047">att han kände ett par mjuka kvinnoarmar sakta lindas kring sin hals,</span> 
    <span id="f000048">beslöt han att resa bort och rekreera sig,</span> 
    <span id="f000049">medan en expressbyrå flyttade hans husgeråd till en våning i andra ändan av staden.</span></p> 
   <p><span id="f000050">Men Karl Gustav flyttade inte.</span> 
    <span id="f000051">Ty just i den vevan träffade han Dittan Karlsson.</span></p> 
   <p><span id="f000052">Egentligen hade Karl Gustav lagt bort att bli bedårad av flickebarn,</span> 
    <span id="f000053">men den här gången blev han det i alla fall.</span> 
    <span id="f000054">Inte så,</span> 
    <span id="f000055">att han funderade på att gifta sig,</span> 
    <span id="f000056">alla dylika fåvitska tankar voro fjärran från honom,</span> 
    <span id="f000057">men i alla fall — —.</span> 
    <span id="f000058">Det kunde ju vara angenämt med en liten sista flirt,</span> 
    <span id="f000059">innan han slog sig till ro och vilade på sina lagrar och fåtaliga grå hår.</span></p> 
   <p><span id="f000060">Fröken Dittan å sin sida blev angenämt berörd av Karl Gustavs vederhäftiga utseende,</span> 
    <span id="f000061">och sedan hon försiktigtvis hos hans bekanta hört sig för,</span> 
    <span id="f000062">så att hon var säker på,</span> 
    <span id="f000063">att det inte var falskt sken,</span> 
    <span id="f000064">mottog hon hans närmanden med en välberäknad kylig nådighet,</span> 
    <span id="f000065">som icke förfelade sin verkan på Karl Gustav.</span></p> 
   <p><span id="f000066">Men någon slags flirt ville hon inte vara med om.</span> 
    <span id="f000067">Karl Gustav fick inte så mycket som smeka hennes lilla hand,</span> 
    <span id="f000068">ty vid minsta försök i den vägen överlämnade hon honom i sin moders ömma vård,</span> 
    <span id="f000069">och förhöll sig själv mera passiv.</span> 
    <span id="f000070">Och som Karl Gustav ansåg,</span> 
    <span id="f000071">att en kyss av en vacker flicka var bättre än tio av hennes mamma,</span> 
    <span id="f000072">ökade detta endast hans energi.</span></p> 
   <p><span id="f000073">I svagare stunder tänkte han till och med på att löpa den tydliga risken av äktenskap som förefanns,</span> 
    <span id="f000074">och,</span> 
    <span id="f000075">resonerade han då,</span> 
    <span id="f000076">även om en sådan olycka skedde,</span> 
    <span id="f000077">så var ju ingen olycka skedd.</span></p> 
   <p><span id="f000078">Fröken Dittan fann emellertid,</span> 
    <span id="f000079">att det hela gick för sakta,</span> 
    <span id="f000080">och beslöt att bringa saken till sin spets.</span> 
    <span id="f000081">Till den ändan inbjöds Andersson i familjen,</span> 
    <span id="f000082">och placerades i ett rum,</span> 
    <span id="f000083">som var romantiskt upplyst av en röd ampel.</span></p> 
   <p><span id="f000084">Och när Anderssons sinne lättats något genom några glas likör,</span> 
    <span id="f000085">började fröken Dittan tala om kärlek.</span> 
    <span id="f000086">Kärlek i allmänhet.</span></p> 
   <p><span id="f000087">»Säj,</span> 
    <span id="f000088">fröken Karlsson»,</span> 
    <span id="f000089">sade då Karl Gustav med vek röst.</span> 
    <span id="f000090">»Har ni någonsin varit kär?»</span></p> 
   <p><span id="f000091">Fröken Dittan gav honom en blick.</span></p> 
   <p><span id="f000092">»Äh,</span> 
    <span id="f000093">kyss Karlsson!» svarade hon mera skämtsamt än elegant.</span></p> 
   <p><span id="f000094">Det gjorde Karl Gustav,</span> 
    <span id="f000095">men just i det psykologiska ögonblicket kom fröken Dittans mamma in i rummet.</span></p> 
   <p><span id="f000096">Så nu är Karl Gustav fast!</span></p> 
   <hr class="sepBar"/>
   <p class="navBar">
    <a href="p015.xhtml#audio">[Previous]</a>
    <a href="playlist.xhtml#track16">[Contents]</a>
    <a href="#audio">[Top]</a>
    <a href="p017.xhtml#audio">[Next]</a>
   </p>
   <hr class="sepBar"/>
  </section>


 </body>
</html>