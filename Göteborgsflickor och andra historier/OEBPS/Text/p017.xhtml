<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p016.xhtml#audio">[Previous]</a>
    <a href="playlist.xhtml#track17">[Contents]</a>
    <a href="p018.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">EN MUSIKALISK UNDERHÅLLNING</span></h1> 
   <p><span id="f000002">Det finns folk,</span> 
    <span id="f000003">som anser en inbrottstjuv vara något så avskyvärt,</span> 
    <span id="f000004">att inte ens en skatteindrivare förefaller dem mera vidrig.</span></p> 
   <p><span id="f000005">Jag delar inte denna åsikt.</span> 
    <span id="f000006">Även en inbrottstjuv är en människa,</span> 
    <span id="f000007">och jag känner ett djupt medlidande med inbrottstjuven Adalbert Svensson-Västerfeldt-Klingberg-Nordbom-Frisk,</span> 
    <span id="f000008">när jag tänker på det förfärliga öde,</span> 
    <span id="f000009">som drabbat honom.</span></p> 
   <p><span id="f000010">Adalbert Svensson etcetera valde tidigt inbrottstjuvens ganska otacksamma yrke — otacksamt då man betänker att varje inbrott enligt statistiken endast inbringar i medeltal kr.&#160;1:67,</span> 
    <span id="f000011">och detta oftast i varor.</span> 
    <span id="f000012">— Hans första bragd bragte honom två burkar anjovis,</span> 
    <span id="f000013">nio kronor i kontanter och fyra månaders fritt husrum,</span> 
    <span id="f000014">och bländad av denna glänsande succès på ett så tidigt stadium av sin bana gjorde Svensson etcetera inbrottet till sitt livskall.</span></p> 
   <p><span id="f000015">Han utövade sitt yrke i rätt många år,</span> 
    <span id="f000016">då och då med ett på myndigheternas initiativ tillkommet uppehåll,</span> 
    <span id="f000017">och hade väl fortsatt ännu,</span> 
    <span id="f000018">om han inte en vacker dag i höstas mitt på blanka förmiddagen genom en öppen tamburdörr stigit in i Antonio Personis våning.</span></p> 
   <p><span id="f000019">Svensson etcetera smög,</span> 
    <span id="f000020">som sagt in i tamburen och granskade kläderna.</span> 
    <span id="f000021">Åhjo,</span> 
    <span id="f000022">där fanns ju ett och annat plagg som kunde nubbas på,</span> 
    <span id="f000023">men vad fanns kanske inte i våningen?</span></p> 
   <p><span id="f000024">Svensson etcetera gläntade på en dörr.</span> 
    <span id="f000025">Ingen var inne,</span> 
    <span id="f000026">och ljudlöst som en skugga gled han in i rummet.</span> 
    <span id="f000027">Men knappast hade han hunnit in förrän tamburdörren öppnades och någon kom.</span></p> 
   <p><span id="f000028">Det gällde att handla raskt,</span> 
    <span id="f000029">och det gjorde Svensson.</span> 
    <span id="f000030">Han hoppade genast in i en garderob och stängde försiktigt dörren efter sig.</span></p> 
   <p><span id="f000031">Det var hög tid,</span> 
    <span id="f000032">ty ögonblicket därpå steg Antonio Personi själv in i rummet,</span> 
    <span id="f000033">som Svensson nyss så diskret lämnat.</span></p> 
   <p><span id="f000034">Antonio Personi var från Genua,</span> 
    <span id="f000035">— sade han.</span> 
    <span id="f000036">I verkligheten hade hans vagga stått i det för sin kaffekask så vida berömda Uddevalla.</span> 
    <span id="f000037">Och hans yrke var att ge musiklektioner.</span> 
    <span id="f000038">Nu väntade han inom kort en elev,</span> 
    <span id="f000039">och som det alltid var hans vana att låta eleverna mötas av en kaskad av ljuva toner grep han sin fiol och började spela en av Beethovens sonater.</span></p> 
   <p><span id="f000040">Om inbrottstjuven Adalbert Svensson-Västerfeldt-Klingberg-Nordbom-Frisk varit musikalisk,</span> 
    <span id="f000041">hade han förmodligen då blivit mördare,</span> 
    <span id="f000042">ty Personi spelade inte särdeles väl,</span> 
    <span id="f000043">och hans lektioner kostade endast sjuttiofem öre i timmen.</span> 
    <span id="f000044">Men lyckligtvis var Svensson etcetera inte musikalisk,</span> 
    <span id="f000045">men han led ändå,</span> 
    <span id="f000046">ty han var inte van vid den sortens musik.</span> 
    <span id="f000047">Han föredrog vida »Fången på Älvsborg» och »Kostervalsen».</span></p> 
   <p><span id="f000048">Eleven var inte vidare punktlig av sig och Personi fick länge vänta och spela.</span> 
    <span id="f000049">Fiolens tarmsträngar släppte ut hesa skri,</span> 
    <span id="f000050">kvidan och klagan,</span> 
    <span id="f000051">och inbrottstjuven blev allt mera sorgsen.</span></p> 
   <p><span id="f000052">Straffarbete var han van vid,</span> 
    <span id="f000053">och mycket stryk hade han fått i sina da’r,</span> 
    <span id="f000054">så det kunde han stå ut med,</span> 
    <span id="f000055">men detta var en fullkomligt ny erfarenhet,</span> 
    <span id="f000056">och han beslöt i sitt stilla sinne,</span> 
    <span id="f000057">att den dag sådant infördes i statens fängelser,</span> 
    <span id="f000058">skulle han ägna sig åt ett annat yrke.</span></p> 
   <p><span id="f000059">Till sist kom eleven och Svensson fick lite ro.</span> 
    <span id="f000060">Hans hjärta var fyllt av tacksamhet,</span> 
    <span id="f000061">och han kisade försiktigt genom dörrspringan för att se om det funnes utsikter att rummet skulle bli tomt,</span> 
    <span id="f000062">i vilket fall han ämnade kila ut i tamburen,</span> 
    <span id="f000063">norpa en rock och för evigt lämna Antonio Personis hemtrevliga bostad åt sitt öde.</span></p> 
   <p><span id="f000064">Men det hoppet svek honom.</span> 
    <span id="f000065">Fastän han inte anade det hade hans lidanden knappast börjat ännu,</span> 
    <span id="f000066">och det,</span> 
    <span id="f000067">som han redan utstått skulle snart förblekna mot det förfärliga öde som väntade honom.</span> 
    <span id="f000068">Personi skulle nämligen ge musiklektion.</span></p> 
   <p><span id="f000069">Svensson såg snart nog på Personi och hans unge elev,</span> 
    <span id="f000070">att de inte ämnade lämna rummet på en god stund,</span> 
    <span id="f000071">och han satte sig därför bekvämt på garderobsgolvet och lutade huvudet mot knäna.</span> 
    <span id="f000072">Det var lugnt och skönt där inne,</span> 
    <span id="f000073">utifrån rummet trängde endast två röster dämpat genom dörren,</span> 
    <span id="f000074">och Svensson var nära att somna,</span> 
    <span id="f000075">när plötsligt ett gräsligt ljud brutalt bröt tystnaden.</span></p> 
   <p><span id="f000076">Svensson bleknade och svetten trängde fram på hans panna.</span> 
    <span id="f000077">Detta var det hemskaste han hört.</span> 
    <span id="f000078">Hans inälvor vredo sig,</span> 
    <span id="f000079">hans hjärna sågades sönder av det ohyggliga ljudet och Svenssons nerver trasslade ihop sig i en enda liten oredig bunt djupt där inne.</span></p> 
   <p><span id="f000080">»Det är mord!» tänkte Svensson.</span> 
    <span id="f000081">»Det är nödrop!</span> 
    <span id="f000082">Skall jag rusa till hjälp?»</span></p> 
   <p><span id="f000083">Han var redan nära att rusa ut när försiktigheten tog överhand och han nöjde sig med att kika.</span></p> 
   <p><span id="f000084">Ute i rummet såg han en mycket fridfull scen.</span> 
    <span id="f000085">En ung man stod framför ett notställ och misshandlade,</span> 
    <span id="f000086">med blicken stelt fästad på noterna,</span> 
    <span id="f000087">med känsla och övertygelse ett musikstycke,</span> 
    <span id="f000088">medan Personi stod bakom,</span> 
    <span id="f000089">och med synbart gillande följde med i noterna.</span></p> 
   <p><span id="f000090">Svensson sjönk utmattad tillbaka och stack fingrarna i öronen.</span> 
    <span id="f000091">Men det hjälpte inte.</span> 
    <span id="f000092">Ingenting kunde utestänga de underbara ljud,</span> 
    <span id="f000093">som den unge mannen med fiolen åstadkom.</span> 
    <span id="f000094">De trängde utan ansträngning genom märg och ben hos Svensson,</span> 
    <span id="f000095">och inbrottstjuven började önska,</span> 
    <span id="f000096">att han aldrig blivit född eller åtminstone fått dö när han var liten.</span></p> 
   <p><span id="f000097">När musiken äntligen slutat föreföll det Svensson,</span> 
    <span id="f000098">som om den varat i cirka sexton år,</span> 
    <span id="f000099">och med ett halvkvävt flämtande av lättnad kikade han åter ut.</span></p> 
   <p><span id="f000100">Herr Personi var sysselsatt med att gratulera sin elev.</span></p> 
   <p><span id="f000101">»Ni tar er,</span> 
    <span id="f000102">herr Anderblom»,</span> 
    <span id="f000103">sade han uppmuntrande.</span> 
    <span id="f000104">»Ni tar er!</span> 
    <span id="f000105">Ni spelar redan utomordentligt.</span> 
    <span id="f000106">Bara på en vecka har ni förbättrat er på ett underbart sätt.»</span></p> 
   <p><span id="f000107">En suck undslapp Svensson.</span></p> 
   <p><span id="f000108">»Gudskelov för att jag inte var här för en vecka sedan»,</span> 
    <span id="f000109">tänkte han.</span> 
    <span id="f000110">»Då hade jag varit död nu.»</span></p> 
   <p><span id="f000111">»Jag övar mig flitigt hemma»,</span> 
    <span id="f000112">sade herr Anderblom blygsamt.</span></p> 
   <p><span id="f000113">»Må himlen förskona mig från att bo i samma kvarter som han»,</span> 
    <span id="f000114">bad inbrottstjuven Svensson med en andakt,</span> 
    <span id="f000115">som annars brukade vara ganska främmande för honom.</span></p> 
   <p><span id="f000116">Nåja,</span> 
    <span id="f000117">den bönen fanns ju utsikter att få hörd.</span> 
    <span id="f000118">Svensson brukade allt som oftast bo på Långholmen och herr Anderblom hade hittills varit en mycket ordentlig ung man,</span> 
    <span id="f000119">om man undantar hans svaghet för musik.</span></p> 
   <p><span id="f000120">Svenssons respit blev emellertid icke långvarig,</span> 
    <span id="f000121">ty utan allt för långt dröjsmål tog herr Anderblom med verklig energi upp fingerövningar,</span> 
    <span id="f000122">medan Personi sjöng med.</span></p> 
   <p><span id="f000123">Övningarna gjorde inte Svensson så särdeles mycket ty hans nerver lågo ju redan i en liten härva och blevo för varje stråkdrag allt mera okänsliga för tarmgnisslet.</span> 
    <span id="f000124">Men sången!</span></p> 
   <p><span id="f000125">Personi var inte särdeles väl lämpad till operasångare,</span> 
    <span id="f000126">men det visste han inte.</span> 
    <span id="f000127">Svensson visste det heller inte när han kom,</span> 
    <span id="f000128">men det uppenbarades för honom med all önskvärd tydlighet när Personi började sjunga.</span></p> 
   <p><span id="f000129">»Tralalala,</span> 
    <span id="f000130">tralalala!» följde han fiolistens löpningar,</span> 
    <span id="f000131">men om Svensson just då haft litet friare spelrum,</span> 
    <span id="f000132">så hade han säkert presterat en löpning,</span> 
    <span id="f000133">som inte ens mästaren Craig,</span> 
    <span id="f000134">långt mindre Personi,</span> 
    <span id="f000135">mäktat följa.</span></p> 
   <p><span id="f000136">Just när Svensson stod i begrepp att passera vansinnets gräns,</span> 
    <span id="f000137">och från en energisk och företagsam inbrottstjuv förvandlas till en rasande dåre,</span> 
    <span id="f000138">tog fingerövningen slut.</span> 
    <span id="f000139">Svensson återvann med en kraftansträngning sinnesjämvikten och tittade åter ut.</span></p> 
   <p><span id="f000140">»Berömmer han honom nu,</span> 
    <span id="f000141">så slår jag ihjäl dem båda två»,</span> 
    <span id="f000142">sade han till sig själv,</span> 
    <span id="f000143">och det fanns en manlig beslutsamhet bakom de manliga orden.</span></p> 
   <p><span id="f000144">Lyckligtvis berömde inte Personi sin elev.</span></p> 
   <p><span id="f000145">»Herr Anderblom får inte den rätta klämmen i sextondelarna»,</span> 
    <span id="f000146">sade han.</span> 
    <span id="f000147">»Det skall vara större fart och jämnhet.</span> 
    <span id="f000148">Det tar lång tid innan den där vänstra handen blir så mjuk och smidig som den här.»</span></p> 
   <p><span id="f000149">Och han höll upp sin egen vänstra hand till herr Anderbloms och Svenssons beskådande.</span> 
    <span id="f000150">Den såg inte så värst mjuk ut.</span> 
    <span id="f000151">Tvärtom var den ganska tjock och röd och knogarna sutto som stora knölar på den,</span> 
    <span id="f000152">men herr Anderblom gav den dock en blick av djup beundran.</span></p> 
   <p><span id="f000153">»Ja,</span> 
    <span id="f000154">signor Personi är styv»,</span> 
    <span id="f000155">sade han.</span></p> 
   <p><span id="f000156">»Det kan jag verkligen,</span> 
    <span id="f000157">utan att skryta,</span> 
    <span id="f000158">säga om mig själv»,</span> 
    <span id="f000159">medgav Personi alls icke motvilligt.</span> 
    <span id="f000160">»Vill herr Anderblom höra på mina trettiotvåendelar.»</span></p> 
   <p><span id="f000161">Det ville herr Anderblom gärna,</span> 
    <span id="f000162">och Svensson högst ogärna.</span> 
    <span id="f000163">Men som Svensson inte var i tillfälle att avge sitt votum,</span> 
    <span id="f000164">så kommo trettiotvåendelarna som en virvlande kaskad.</span></p> 
   <p><span id="f000165">Stönande av smärta sjönk Svensson ihop inne i garderoben,</span> 
    <span id="f000166">men lyckligtvis blev det kort.</span> 
    <span id="f000167">Personi kunde inte spela trettiotvåendelar en längre stund utan att komma av sig,</span> 
    <span id="f000168">det visste han med sig,</span> 
    <span id="f000169">och avbröt därför snart.</span></p> 
   <p><span id="f000170">»Är det något annat,</span> 
    <span id="f000171">som herr Anderblom vill höra mig spela?» frågade han därefter älskvärt.</span></p> 
   <p><span id="f000172">Svensson väntade med fasa ett jakande svar,</span> 
    <span id="f000173">och det kom,</span> 
    <span id="f000174">men på ett sätt som överskred hans vildaste farhågor.</span></p> 
   <p><span id="f000175">»Gärna»,</span> 
    <span id="f000176">sade Anderblom.</span> 
    <span id="f000177">»Men ännu hellre vill jag höra signor Personi sjunga ’Bliv min,</span> 
    <span id="f000178">så är världen min’,</span> 
    <span id="f000179">och ackompanjera sig själv på pianot,</span> 
    <span id="f000180">som signor Personi gjorde i lördags.»</span></p> 
   <p><span id="f000181">Då fattade Svensson sitt beslut.</span> 
    <span id="f000182">Med en kraftig spark öppnade han dörren,</span> 
    <span id="f000183">steg ut på golvet,</span> 
    <span id="f000184">bugade artigt och sade:</span></p> 
   <p><span id="f000185">»Jag är inbrottstjuven Svensson-Väster-feldt-Klingberg-Nordbom-Frisk,</span> 
    <span id="f000186">straffad för sex resor.</span> 
    <span id="f000187">Har brutit mig in här för att knycka något.</span> 
    <span id="f000188">Skulle inte herrarna vilja ha den godheten att ringa efter polisen,</span> 
    <span id="f000189">och bedja den göra klar en riktigt lugn och stilla cell.»</span></p> 
   <hr class="sepBar"/>
   <p class="navBar">
    <a href="p016.xhtml#audio">[Previous]</a>
    <a href="playlist.xhtml#track17">[Contents]</a>
    <a href="#audio">[Top]</a>
    <a href="p018.xhtml#audio">[Next]</a>
   </p>
   <hr class="sepBar"/>
  </section>


 </body>
</html>