<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p006.xhtml#audio">[Previous]</a>
    <a href="playlist.xhtml#track07">[Contents]</a>
    <a href="p008.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">ETT SJÖMANSÖDE</span></h1> 
   <p><span id="f000002">Kaptenseleven Karl Johan Klyvarbom kom seglande sydväst till syd uppför Hamngatan för laber bris.</span> 
    <span id="f000003">Vid Kungsportsbron fick han se en lämplig kjol vaja nedåt Kungsparken,</span> 
    <span id="f000004">och fastän det var mitt på blanka eftermiddagen gjorde Klyvarbom en skarp gir åt styrbord,</span> 
    <span id="f000005">slog ut ett par rev i seglen för fartens skull och strök för sina goda femton knop ned i riktning mot den lockande kjolen.</span></p> 
   <p><span id="f000006">Enligt all naturens ordning skulle Klyvarbom ha hunnit flickebarnet,</span> 
    <span id="f000007">tilltalat det,</span> 
    <span id="f000008">avsnoppats och gått ut på nya strövtåg,</span> 
    <span id="f000009">och då hade det just inte heller varit något särskilt att skriva om.</span> 
    <span id="f000010">Men det gick inte så.</span> 
    <span id="f000011">Ty just när Karl Johan var nära att hinna upp henne,</span> 
    <span id="f000012">intervenerade ödet i form av en mycket välpressad ung man,</span> 
    <span id="f000013">som kom runt ett hörn,</span> 
    <span id="f000014">hälsade bekant på flickan och gjorde henne sällskap mitt för Klyvarboms näsa.</span></p> 
   <p><span id="f000015">Nu är det ju så,</span> 
    <span id="f000016">att ingenting sårar ett sjömanshjärta djupare än att bli ersatt av en annan karl hos ett fruntimmer,</span> 
    <span id="f000017">och fastän kaptenseleven inte hade den minsta himmelska eller jordiska rätt till flickebarnet,</span> 
    <span id="f000018">så sjöd det dock i hans inre när han sackade allt längre bakåt,</span> 
    <span id="f000019">sjöd på ett sätt som bådade ont för den välpressade.</span></p> 
   <p><span id="f000020">På något avstånd följde han det såta paret genom gatorna,</span> 
    <span id="f000021">och när de passerade genom Slottsskogens grindar gladdes hans ondskefulla hjärta och han drog sig så småningom allt närmare.</span></p> 
   <p><span id="f000022">På en lämplig,</span> 
    <span id="f000023">skuggig och folktom plats ansåg han det vara skäl att handla,</span> 
    <span id="f000024">steg därför fram och placerade kraftigt och målmedvetet sin massiva sjömansnäve i basen av den välpressades oklanderliga nackbena.</span> 
    <span id="f000025">Den välpressade sprang fullt ofrivilligt några meter,</span> 
    <span id="f000026">och när han sedan vände sig om för att se om det var en ek som ramlat över honom,</span> 
    <span id="f000027">fick han se Klyvarbom göra sin djupa reverens för det skrämda flickebarnet.</span></p> 
   <p><span id="f000028">Då blev gossen ilsk,</span> 
    <span id="f000029">gick fram till Klyvarbom och frågade vad meningen var.</span> 
    <span id="f000030">För att klargöra detta dängde Karl Johan till honom igen,</span> 
    <span id="f000031">så att han gick till vila ett par minuter på närmaste gräsmatta.</span></p> 
   <p><span id="f000032">»Det skall du ha för härom kvällen,</span> 
    <span id="f000033">din lymmel»,</span> 
    <span id="f000034">röt Karl Johan.</span></p> 
   <p><span id="f000035">»Härom kvällen?» kved den andre svagt.</span> 
    <span id="f000036">»Jag har aldrig sett er förr.»</span></p> 
   <p><span id="f000037">»Aldrig?</span> 
    <span id="f000038">Försök inte.</span> 
    <span id="f000039">Jag känner nog igen er,</span> 
    <span id="f000040">det var ni,</span> 
    <span id="f000041">som antastade min syster härom kvällen och bar er illa åt,</span> 
    <span id="f000042">men ni kom undan då.»</span></p> 
   <p><span id="f000043">»Nej,</span> 
    <span id="f000044">men Gustav»,</span> 
    <span id="f000045">kvittrade den sköna.</span> 
    <span id="f000046">»Det skulle jag aldrig ha trott om dig.»</span></p> 
   <p><span id="f000047">»Det är en sabla lögn»,</span> 
    <span id="f000048">svarade Gustav indignerad.</span> 
    <span id="f000049">»Jag antastar aldrig någon.»</span></p> 
   <p><span id="f000050">»Han nekar,</span> 
    <span id="f000051">alltså är han skyldig»,</span> 
    <span id="f000052">avkunnade Klyvarbom.</span></p> 
   <p><span id="f000053">»Ja,</span> 
    <span id="f000054">det är ju alldeles tydligt»,</span> 
    <span id="f000055">instämde flickan,</span> 
    <span id="f000056">ty resonemanget var ju fullkomligt kvinnologiskt.</span></p> 
   <p><span id="f000057">»Nej,</span> 
    <span id="f000058">men Karin —»</span></p> 
   <p><span id="f000059">»Tyst,</span> 
    <span id="f000060">Gustav!</span> 
    <span id="f000061">Jag vill inte tala med dig.</span> 
    <span id="f000062">Gå din väg.»</span></p> 
   <p><span id="f000063">»Ger du dig inte i väg på fläcken,</span> 
    <span id="f000064">så sablar —»,</span> 
    <span id="f000065">understödde Klyvarbom och började veckla upp rockärmarna.</span></p> 
   <p><span id="f000066">Gustav hade tydligen ingen lust att göra vidare bekantskap med sjömansnävarna och drog sig sakta bort.</span></p> 
   <p><span id="f000067">»Adjö då»,</span> 
    <span id="f000068">sade han,</span> 
    <span id="f000069">men ingen svarade.</span> 
    <span id="f000070">Kommen ett stycke bort stannade han,</span> 
    <span id="f000071">vände sig om och tittade,</span> 
    <span id="f000072">så drog plötsligt ett leende över hans ansikte och han begav sig halvspringande på väg mot staden.</span></p> 
   <p><span id="f000073">Klyvarbom och flickan slogo sig ned på närmaste bänk och han,</span> 
    <span id="f000074">som gratulerade sig själv till sin diplomatiska begåvning,</span> 
    <span id="f000075">njöt obeskrivligt av att ljuga en fruktansvärd historia om Gustavs svåra försyndelser.</span></p> 
   <p><span id="f000076">Detta fortgick ostört en god stund,</span> 
    <span id="f000077">men plötsligt uppenbarade sig Gustav åter på valplatsen,</span> 
    <span id="f000078">nu klädd i spanskrör och en grovlemmad svart och vit bulldogg.</span></p> 
   <p><span id="f000079">Klyvarbom började känna sig obehaglig till mods när han såg dem komma,</span> 
    <span id="f000080">och hans oro var icke oberättigad.</span></p> 
   <p><span id="f000081">Både han och flickan reste sig när Gustav kom.</span></p> 
   <p><span id="f000082">»Ja,</span> 
    <span id="f000083">nu är jag här igen»,</span> 
    <span id="f000084">sade denne glatt och lyfte på hatten.</span></p> 
   <p><span id="f000085">»Då går väl jag»,</span> 
    <span id="f000086">svarade Klyvarbom.</span></p> 
   <p><span id="f000087">»Det gör ni nog inte»,</span> 
    <span id="f000088">sade Gustav vänligt.</span> 
    <span id="f000089">»Pass på honom,</span> 
    <span id="f000090">Cesar.»</span></p> 
   <p><span id="f000091">Cesar steg fram och nosade intresserad på Klyvarboms byxor,</span> 
    <span id="f000092">och sjömannen kände hur knäskålarna slogo mot varandra vid tanken på att han möjligen också ämnade smaka.</span></p> 
   <p><span id="f000093">»Nu»,</span> 
    <span id="f000094">sade Gustav,</span> 
    <span id="f000095">fortfarande vänligt,</span> 
    <span id="f000096">»kanske ni underrättar oss om hur sant det är,</span> 
    <span id="f000097">som ni sade om mig.</span> 
    <span id="f000098">Men säg sanningen,</span> 
    <span id="f000099">den där hunden tål inte att höra folk ljuga.»</span></p> 
   <p><span id="f000100">Klyvarbom vred sig.</span></p> 
   <p><span id="f000101">»Nå!» Bulldoggen fick ett tecken,</span> 
    <span id="f000102">och kom morrande fram.</span></p> 
   <p><span id="f000103">»Nå ja!</span> 
    <span id="f000104">Jag kanske tog miste på person.»</span></p> 
   <p><span id="f000105">»Kanske?»</span></p> 
   <p><span id="f000106">»Ja,</span> 
    <span id="f000107">nästan säkert.»</span></p> 
   <p><span id="f000108">»Nästan?»</span></p> 
   <p><span id="f000109">»Tja,</span> 
    <span id="f000110">alldeles säkert då.»</span></p> 
   <p><span id="f000111">»Det låter höra sig.</span> 
    <span id="f000112">Blev för resten er syster antastad alls?»</span></p> 
   <p><span id="f000113">»Det hör inte hit.»</span></p> 
   <p><span id="f000114">»Nej,</span> 
    <span id="f000115">men det intresserar mig.»</span></p> 
   <p><span id="f000116">»Jag har ingen syster»,</span> 
    <span id="f000117">erkände Klyvarbom svagt.</span></p> 
   <p><span id="f000118">»Se så,</span> 
    <span id="f000119">nu är jag rehabiliterad.</span> 
    <span id="f000120">Vad säger du nu,</span> 
    <span id="f000121">Karin?»</span></p> 
   <p><span id="f000122">»Förlåt mig,</span> 
    <span id="f000123">snälle Gustav»,</span> 
    <span id="f000124">ljöd flickebarnet.</span> 
    <span id="f000125">»En sådan usling den karlen är.»</span></p> 
   <p><span id="f000126">»Nu kommer andra kapitlet»,</span> 
    <span id="f000127">sade Gustav därefter.</span> 
    <span id="f000128">»Nu står ni stilla medan jag randar ryggen på er med den här käppen.</span> 
    <span id="f000129">Vid minsta rörelse har ni Cesar i benet.»</span></p> 
   <p><span id="f000130">Det blev dock för mycket för Klyvarbom.</span> 
    <span id="f000131">Med en kraftig spark träffade han Cesar under hakan,</span> 
    <span id="f000132">så att hunden sjönk in i medvetslöshetens natt.</span> 
    <span id="f000133">Nästa tempo var att placera sjömansnäven mitt i ansiktet på Gustav och så bar det i väg.</span></p> 
   <p><span id="f000134">Han sprang med den högsta fart han orkade,</span> 
    <span id="f000135">ty han visste,</span> 
    <span id="f000136">att bulldoggen snart skulle kvickna till,</span> 
    <span id="f000137">och ville gärna vara i säkerhet innan dess.</span></p> 
   <p><span id="f000138">Vid grinden vände han sig om och fick se Cesar komma som skjuten ur en kanon,</span> 
    <span id="f000139">tydligen driven av en oemotståndlig längtan att få träffa Karl Johan Klyvarbom.</span></p> 
   <p><span id="f000140">Karl Johan,</span> 
    <span id="f000141">som däremot icke önskade träffa doggen,</span> 
    <span id="f000142">formligen flög till närmaste ringlinjevagn och hann upp den just som vagnen satte sig i gång.</span> 
    <span id="f000143">Doggen var då bara fem meter borta och med dessa djurs vanliga trohet,</span> 
    <span id="f000144">sprang han med vagnen för att vakta ut Klyvarbom.</span></p> 
   <p><span id="f000145">Så fick Karl Johan Klyvarbom sitta där,</span> 
    <span id="f000146">alltjämt kusligare till mods,</span> 
    <span id="f000147">och åka Ringlinjen runt,</span> 
    <span id="f000148">runt,</span> 
    <span id="f000149">runt…</span></p> 
   <hr class="sepBar"/>
   <p class="navBar">
    <a href="p006.xhtml#audio">[Previous]</a>
    <a href="playlist.xhtml#track07">[Contents]</a>
    <a href="#audio">[Top]</a>
    <a href="p008.xhtml#audio">[Next]</a>
   </p>
   <hr class="sepBar"/>
  </section>


 </body>
</html>