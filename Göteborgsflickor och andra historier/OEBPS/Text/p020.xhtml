<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p019.xhtml#audio">[Previous]</a>
    <a href="playlist.xhtml#track20">[Contents]</a>
    <a>[Next]</a>
   </p>
   <hr class="sepBar"/>
   <h1 class="chapterTitle"><span id="f000001">ETT TAVELFYND</span></h1> 
   <p><span id="f000002">Fäderneslandet hade behandlat de båda lovande unga målarna Jönsson och Wiberg illa.</span> 
    <span id="f000003">Visserligen hade ingen av dem gjort särdeles mycket för fäderneslandet och inte för någon annan heller för resten,</span> 
    <span id="f000004">men unga målare ha i alla fall vissa anspråk på,</span> 
    <span id="f000005">att fäderneslandet,</span> 
    <span id="f000006">eller åtminstone någon av dess mera framstående innevånare,</span> 
    <span id="f000007">skola ta hand om dem och vara som en mamma för dem.</span></p> 
   <p><span id="f000008">Detta hade fäderneslandet i Jönssons och Wibergs fall fullkomligt underlåtit.</span> 
    <span id="f000009">De funno ingen Mecenas,</span> 
    <span id="f000010">fingo aldrig ens sälja en tavla,</span> 
    <span id="f000011">en sak,</span> 
    <span id="f000012">som dock kanske berodde på,</span> 
    <span id="f000013">att de ytterst sällan målade några,</span> 
    <span id="f000014">och de voro således uteslutande hänvisade till att leva på vigg,</span> 
    <span id="f000015">vilket är förenat med större besvär än mången tror.</span></p> 
   <p><span id="f000016">En vacker dag sken dock solen fram över Jönssons och Wibergs liv.</span> 
    <span id="f000017">Wibergs faster,</span> 
    <span id="f000018">som länge fört en tynande tillvaro,</span> 
    <span id="f000019">och huvudsakligen hållits uppe av sitt brinnande intresse av att få se,</span> 
    <span id="f000020">hur länge det skulle dröja innan hennes älskade systerson hamnade i rättvisans klor — Wibergs voro nämligen hyggligt och anständigt folk som inte gillade målare — dog till sist och efterlämnade tio tusen kronor.</span> 
    <span id="f000021">Gumman,</span> 
    <span id="f000022">som hade fullt klart för sig,</span> 
    <span id="f000023">att hon skulle leva i evighet,</span> 
    <span id="f000024">hade underlåtit att göra testamente,</span> 
    <span id="f000025">och pengarna tillföllo följaktligen Wiberg,</span> 
    <span id="f000026">som var hennes närmaste släkting.</span> 
    <span id="f000027">Varav följer,</span> 
    <span id="f000028">att gumman började vända sig i graven så snart hon kommit dit.</span></p> 
   <p><span id="f000029">Wiberg bar sin sorg som en man.</span> 
    <span id="f000030">Han lyckades till och med behärska den till den grad,</span> 
    <span id="f000031">att det föreföll som om han varit nära att få flugan av glädje.</span></p> 
   <p><span id="f000032">Med tillhjälp av en,</span> 
    <span id="f000033">på styrkan av arvet,</span> 
    <span id="f000034">erhållen större vigg uppträdde han på begravningen i egen frack,</span> 
    <span id="f000035">och gick sedan tillsammans med Jönsson och några andra likasinnade ut för att släcka sin sorg.</span></p> 
   <p><span id="f000036">När han fyra dagar senare återkom till medvetande låg han,</span> 
    <span id="f000037">fortfarande iklädd en del av frackkostymen — skörten och halva vänstra byxbenet hade nämligen på obekant sätt förkommit — i en improviserad bädd i sin vän Brylanders ateljé,</span> 
    <span id="f000038">övertäckt med en duk,</span> 
    <span id="f000039">som påminde om en solnedgång på havet eller eventuellt en järnvägsolycka,</span> 
    <span id="f000040">men som i verkligheten var ett självporträtt av Brylander.</span> 
    <span id="f000041">Vid hans sida satt Jönsson,</span> 
    <span id="f000042">något blek,</span> 
    <span id="f000043">och omvärvd av pilsner och wichy-vatten.</span></p> 
   <p><span id="f000044">Wiberg steg upp.</span> 
    <span id="f000045">Drack tre pilsner och granskade sedan med gillande sin exteriör i det fragment av en jungfrukammarspegel,</span> 
    <span id="f000046">som prydde Brylanders ateljévägg.</span> 
    <span id="f000047">Frackkostymen tilltalade honom ofantligt mycket mera än den i sitt ursprungliga skick gjort.</span> 
    <span id="f000048">Dels var den mera målarmässig,</span> 
    <span id="f000049">dels var den ett otvetydigt bevis på att han haft roligt.</span></p> 
   <p><span id="f000050">»Är det något kvar av arvet?» frågade han Jönsson,</span> 
    <span id="f000051">som tycktes ha varit vaken längre än han.</span></p> 
   <p><span id="f000052">»Om du tänker betala igen de fem hundra du lånade före begravningen,</span> 
    <span id="f000053">så har du nio tusen fem hundra kvar.</span> 
    <span id="f000054">I annat fall tio tusen.</span> 
    <span id="f000055">Men betalar du alla dina skulder,</span> 
    <span id="f000056">så får du snart slå ihjäl en faster till»,</span> 
    <span id="f000057">svarade Jönsson mörkt.</span></p> 
   <p><span id="f000058">»Då tar jag på mig Brylanders andra kläder,</span> 
    <span id="f000059">jag vet att han har det,</span> 
    <span id="f000060">så går vi ut och äter frukost»,</span> 
    <span id="f000061">sade Wiberg glatt.</span></p> 
   <p><span id="f000062">»Pank!» svarade Jönsson mörkt.</span></p> 
   <p><span id="f000063">»Pank,</span> 
    <span id="f000064">sa du?</span> 
    <span id="f000065">Kan man vara pank,</span> 
    <span id="f000066">när man är så längst innerst förbaskat rik?</span> 
    <span id="f000067">Vi går till advokaten och hör efter,</span> 
    <span id="f000068">om vi inte kan få ett förskott på arvet,</span> 
    <span id="f000069">och se’n skall det sablar i mej ätas frukost,</span> 
    <span id="f000070">skall du få se.»</span></p> 
   <p><span id="f000071">»Du Wiberg»,</span> 
    <span id="f000072">sade Jönsson dröjande.</span> 
    <span id="f000073">»Jag har tänkt på en sak,</span> 
    <span id="f000074">du.»</span></p> 
   <p><span id="f000075">»Vad då?» frågade Wiberg intresserad.</span> 
    <span id="f000076">»Vet du någon,</span> 
    <span id="f000077">som vi kan vigga av?»</span></p> 
   <p><span id="f000078">»Nej»,</span> 
    <span id="f000079">svarade Jönsson.</span> 
    <span id="f000080">»Men jag har tänkt på det.</span> 
    <span id="f000081">Nu när vi har så förbaskat mycket pengar,</span> 
    <span id="f000082">så borde vi vara praktiska.»</span></p> 
   <p><span id="f000083">Wiberg betraktade Jönsson med en blandning av förvåning och förakt.</span></p> 
   <p><span id="f000084">»Knubb!» sade han till sist,</span> 
    <span id="f000085">med en så uppriktig betoning,</span> 
    <span id="f000086">att det skar Jönsson i hjärtat.</span></p> 
   <p><span id="f000087">»Vi borde använda pengarna så,</span> 
    <span id="f000088">att de inte tog slut,</span> 
    <span id="f000089">utan blev mera,</span> 
    <span id="f000090">så att vi kunde leva herrans glada dagar jämt.»</span></p> 
   <p><span id="f000091">»Hm!» sade Wiberg tveksamt.</span> 
    <span id="f000092">Förra delen av Jönssons anförande tilltalade honom visserligen inte,</span> 
    <span id="f000093">men det i slutorden upprullade perspektivet rörde hans känsliga sinne.</span> 
    <span id="f000094">»Vad skulle vi då göra?»</span></p> 
   <p><span id="f000095">»Vi kunde till exempel bli konsthandlare!»</span></p> 
   <p><span id="f000096">»Urknubb!» var det enda Wiberg lyckades framstöna.</span> 
    <span id="f000097">Något så motbjudande hade han inte väntat sig.</span></p> 
   <p><span id="f000098">Men Jönsson hade nu fått fram det värsta,</span> 
    <span id="f000099">och fortsatte:</span></p> 
   <p><span id="f000100">»Ser du,</span> 
    <span id="f000101">jag har tänkt på den saken i natt»,</span> 
    <span id="f000102">sade han.</span> 
    <span id="f000103">»Tio tusen ryker snart.</span> 
    <span id="f000104">Vi går ut ett tag och fästar och så viggar gubbarna —»</span></p> 
   <p><span id="f000105">»Än se’n då?»</span></p> 
   <p><span id="f000106">»Nej,</span> 
    <span id="f000107">det är ju all right,</span> 
    <span id="f000108">men om en månad eller två är både vi och de andra lika sabla panka som förut.»</span></p> 
   <p><span id="f000109">»Men vi har haft roligt»,</span> 
    <span id="f000110">invände Wiberg.</span></p> 
   <p><span id="f000111">»Ja visst!</span> 
    <span id="f000112">Men jag har hittat på ett sätt att göra oss förbaskat rika,</span> 
    <span id="f000113">så att vi kan tända cigarrerna med hundralappar,</span> 
    <span id="f000114">och köpa allt vad Brylander och Filbom och dom andra målar och betala vad det är värt.</span> 
    <span id="f000115">Passar inte det,</span> 
    <span id="f000116">va?</span> 
    <span id="f000117">Att bli mecenat och hjälpa den verkliga konsten i detta arma land,</span> 
    <span id="f000118">där bara såna sabla nollor som Zorn och Larsson och Liljefors säljs,</span> 
    <span id="f000119">medan vi konstnärer får sitta emellan.</span> 
    <span id="f000120">Tror du jag har glömt vad dom sa’ när jag ville hänga min ’Herre med käpp’ på utställningen,</span> 
    <span id="f000121">du vet?</span> 
    <span id="f000122">’Herrn kan ingen anatomi.</span> 
    <span id="f000123">Den där ser ut,</span> 
    <span id="f000124">som om han behövde komma till ett ortopediskt institut.’ — »Vafasen behöver en konstnär kunna anatomi för?»</span></p> 
   <p><span id="f000125">»Jaså,</span> 
    <span id="f000126">på det viset!» sade Wiberg glatt.</span> 
    <span id="f000127">»Vi skall vara mecenater.</span> 
    <span id="f000128">Det gillas!</span> 
    <span id="f000129">Men hur vill du att vi skall bära oss åt för att få så mycket pengar?»</span></p> 
   <p><span id="f000130">»Vi skall öppna konsthandel»,</span> 
    <span id="f000131">svarade Jönsson.</span> 
    <span id="f000132">»Men inte här,</span> 
    <span id="f000133">utan i New-York,</span> 
    <span id="f000134">och vi skall bara ha våra egna och Brylanders och Filboms och de andras tavlor och när vi tjänat hundra tusen dollars,</span> 
    <span id="f000135">det är lätt gjort bland den där knubben,</span> 
    <span id="f000136">så slutar vi,</span> 
    <span id="f000137">och blir bara mecenater,</span> 
    <span id="f000138">och då skall gubbarna få sälja,</span> 
    <span id="f000139">och få precis vad deras tavlor äro värda.</span> 
    <span id="f000140">Jag har en plan ser du!»</span></p> 
   <p><span id="f000141">Och han utvecklade den.</span></p> 
   <p><span id="f000142">Två veckor senare lämnade två eleganta unga män fosterjorden.</span> 
    <span id="f000143">Var och en av dem hade fyra tusen kalla kronor i fickan,</span> 
    <span id="f000144">och den ene dessutom ett par lårar futuristiska konstverk,</span> 
    <span id="f000145">som skulle till Amerika.</span></p> 
   <p><span id="f000146">Men de reste inte samma väg längre än till Köpenhamn.</span> 
    <span id="f000147">Där ställde de till en större hippa på sitt hotell,</span> 
    <span id="f000148">vilket slutade med att en av dem fraktades till amerikabåten,</span> 
    <span id="f000149">medan den andre av två stadsbud sattes på båten till Korsör.</span></p> 
   <p><span id="f000150">Kort därefter startades i en liten vrå av New-York Wibergs konsthandel.</span> 
    <span id="f000151">Det var en liten diskret affär,</span> 
    <span id="f000152">vackert och ganska väl inredd,</span> 
    <span id="f000153">men dess expositionssalong var nog att göra nästan vem som helst vansinnig.</span> 
    <span id="f000154">Den förde nämligen uteslutande tavlor av Brylander,</span> 
    <span id="f000155">Filbom och andra moderna mästare,</span> 
    <span id="f000156">vars namn ännu inte vunnit den klang i den nya världen som de,</span> 
    <span id="f000157">enligt innehavarens uppgift,</span> 
    <span id="f000158">hade på andra sidan Atlanten.</span></p> 
   <p><span id="f000159">En vacker dag syntes i New-York American en uppgift om att en ny Rembrandt upptäckts i Italien.</span> 
    <span id="f000160">Varför just i Italien?</span> 
    <span id="f000161">Säg det!</span> 
    <span id="f000162">Det låter mera konstnärligt än Holland.</span></p> 
   <p><span id="f000163">Den unge konsthandlaren Wiberg satte sig genast i förbindelse med tidningen,</span> 
    <span id="f000164">och meddelade,</span> 
    <span id="f000165">att han på privat väg fått veta mera om det märkliga fyndet än vad tidningen visste.</span> 
    <span id="f000166">Enligt den med Wibergs vackra bild prydda intervjuartikeln hade denne store konstkännare erfarit,</span> 
    <span id="f000167">att tavlan utan tvivel vore äkta.</span> 
    <span id="f000168">Den man som upptäckt den var nämligen ingen mera eller mindre än den berömde svenske konstnären Jönsson,</span> 
    <span id="f000169">utan tvivel Europas främste expert på de holländska mästarna.</span> 
    <span id="f000170">Skulle det visa sig vara riktigt vore fyndet av oskattbart värde.</span></p> 
   <p><span id="f000171">Redan dagen därpå kom en ny artikel.</span> 
    <span id="f000172">Den celebre konstnären och konsthandlanden Wiberg hade nämligen erhållit kabeltelegram om att de båda framstående konstnärerna Brylander och Filbom undersökt tavlan,</span> 
    <span id="f000173">och konstaterat dess äkthet.</span> 
    <span id="f000174">Den ansågs vara mästarens skönaste verk.</span> 
    <span id="f000175">Wiberg,</span> 
    <span id="f000176">som ansåg att ett dylikt konstverk borde hamna på den rätta sidan av Atlanten,</span> 
    <span id="f000177">hade telegrafiskt erbjudit Jönsson fyrtio tusen dollars för tavlan.</span> 
    <span id="f000178">Han fruktade dock att anbudet skulle avböjas,</span> 
    <span id="f000179">då konstnären Jönsson själv var en mycket förmögen man,</span> 
    <span id="f000180">och antagligen inte ville sälja.</span> 
    <span id="f000181">Som ett exempel anförde han,</span> 
    <span id="f000182">att Jönsson aldrig ens sålt några av sina egna saker.</span> 
    <span id="f000183">Det fåtal som fanns i hans konsthandel vore de enda i världen utom konstnärens egen besittning och hade vunnits på poker.</span> 
    <span id="f000184">Inte ens Nationalmuseum i Stockholm ägde en Jönsson.</span></p> 
   <p><span id="f000185">Denna dag stannade ungefär sextio bilar utanför Wibergs konsthandel,</span> 
    <span id="f000186">och herr Wiberg sålde med synbar motvilja de sju Jönsson han hade.</span> 
    <span id="f000187">Även fyra Brylander och nio Filberg avyttrades till höga priser.</span> 
    <span id="f000188">Under aftonens lopp var Wiberg mycket ivrigt sysselsatt med att ändra signaturen på Blomgrens och även Brylanders tavlor till Jönsson.</span></p> 
   <p><span id="f000189">Tidigt på morgonen kom ett kabeltelegram från Europa och tio reporters,</span> 
    <span id="f000190">som allesammans visste vad telegrammet innehöll,</span> 
    <span id="f000191">och ville veta vad Wiberg nu ville göra.</span></p> 
   <p><span id="f000192">Det var nämligen avslag på Wibergs anbud.</span></p> 
   <p><span id="f000193">Reporterna stodo i en intresserad krets omkring honom när han läste det,</span> 
    <span id="f000194">och ett beundrande mummel uppsteg när han helt kallt vände på det,</span> 
    <span id="f000195">och på baksidan skrev ut ett nytt telegram:</span></p> 
   <p><span id="f000196">»Jönsson,</span> 
    <span id="f000197">Europa.</span> 
    <span id="f000198">Sextio tusen.</span> 
    <span id="f000199">Wiberg.»</span></p> 
   <p><span id="f000200">Kort och rakt på sak.</span></p> 
   <p><span id="f000201">Inte många minuter därefter voro extraupplagorna ute,</span> 
    <span id="f000202">med Wibergs telegram på första sidan under rubriker sådana som:</span> 
    <span id="f000203">»Amerika måste äga konstverket!</span> 
    <span id="f000204">Berömda konsthandlare höjer anbudet.</span> 
    <span id="f000205">En amerikan fastän född i utlandet» och så vidare.</span></p> 
   <p><span id="f000206">Wiberg glömde att räkna bilarna den dagen.</span> 
    <span id="f000207">Han var upptagen med att fundera på,</span> 
    <span id="f000208">vilket märke han själv skulle köpa.</span></p> 
   <p><span id="f000209">Tavelomsättningen gick nämligen raskt.</span> 
    <span id="f000210">Han sålde tjugutre Jönsson,</span> 
    <span id="f000211">som han sade sig ha ämnat behålla själv,</span> 
    <span id="f000212">och endast med smärta skilde sig ifrån.</span> 
    <span id="f000213">Vidare sålde han åtskilliga av de mindre stora namnen,</span> 
    <span id="f000214">och det tycktes som om Brylander denna gång skulle falla mera i smaken än Filbom.</span></p> 
   <p><span id="f000215">I fråga om Brylanders tavlor hade ju köparen själv full frihet att välja tavlans namn,</span> 
    <span id="f000216">en sak,</span> 
    <span id="f000217">som mycket tilltalade de praktiska amerikanarna.</span> 
    <span id="f000218">Var och en av Brylanders tavlor kunde nämligen utan olägenhet kallas vad som hälst.</span> 
    <span id="f000219">»Flicka med bok»,</span> 
    <span id="f000220">Präriebrand»,</span> 
    <span id="f000221">»Stilla vatten» eller »Porträtt av herr K.» passade nämligen precis lika bra.</span> 
    <span id="f000222">Brylander var en sann konstnär.</span></p> 
   <p><span id="f000223">Telegramväxlingen med Jönsson fortfor.</span> 
    <span id="f000224">Wiberg bjöd sjuttio tusen,</span> 
    <span id="f000225">åttio,</span> 
    <span id="f000226">nittio och till sist hundra jämnt,</span> 
    <span id="f000227">och »kampen om tavlan» som den kallades,</span> 
    <span id="f000228">följdes med spänt intresse av hela publiken.</span> 
    <span id="f000229">De sista telegrammen voro trådlösa,</span> 
    <span id="f000230">ty Jönsson hade stigit ombord på en ångare och var på väg till Amerika för att visa tavlan.</span></p> 
   <p><span id="f000231">När Wiberg sände ut anbudet på hundra tusen dollars,</span> 
    <span id="f000232">blev det en lång paus i telegraferingen.</span> 
    <span id="f000233">Jönsson tvekade tydligen,</span> 
    <span id="f000234">slets mellan begäret efter dollars och sin önskan att behålla det oförlikneliga konstverket,</span> 
    <span id="f000235">och publikens spänning var outhärdlig.</span> 
    <span id="f000236">Skulle Amerika få tavlan eller inte?</span> 
    <span id="f000237">Amerika hoppades på Wiberg.</span></p> 
   <p><span id="f000238">Pressen var under tiden inte overksam.</span> 
    <span id="f000239">Samtliga tidningar telegraferade nämligen till Jönsson även de,</span> 
    <span id="f000240">och frågade om han ämnade antaga anbudet.</span> 
    <span id="f000241">Somliga fingo till svar,</span> 
    <span id="f000242">att han inte bestämt sig,</span> 
    <span id="f000243">vilket ofördröjligen meddelades i extra upplagor,</span> 
    <span id="f000244">andra fingo inga svar alls,</span> 
    <span id="f000245">och skyndade att trycka extrablad om den saken.</span></p> 
   <p><span id="f000246">Wiberg sålde tavlor till svindlande priser,</span> 
    <span id="f000247">och hans lager hotade allt mera att taga slut,</span> 
    <span id="f000248">så att han måste telegrafera till Brylander och Filbom,</span> 
    <span id="f000249">att de express skulle sända över hela sin produktion,</span> 
    <span id="f000250">samt sno på och göra mera.</span></p> 
   <p><span id="f000251">Till slut kom Jönssons svar.</span> 
    <span id="f000252">Han accepterade.</span> 
    <span id="f000253">Tidningarna visste det före Wiberg,</span> 
    <span id="f000254">och man slog redan upp extraupplagor med röda rubriker när Wiberg fick telegrammet.</span></p> 
   <p><span id="f000255">Reporterna väntade sig ett uttalande av den numera store Wiberg och de fingo det.</span></p> 
   <p><span id="f000256">»Amerika har segrat!» sade han enkelt.</span></p> 
   <p><span id="f000257">Nya extrablad.</span></p> 
   <p><span id="f000258">Wiberg mötte Jönsson vid den flaggprydda hamnen i sin nya bil.</span> 
    <span id="f000259">Ett trettiotal reporters från skilda delar av landet voro också nere,</span> 
    <span id="f000260">för att inte tala om den hurrande mängden.</span></p> 
   <p><span id="f000261">Jönsson,</span> 
    <span id="f000262">som bar den underbara tavlan under armen,</span> 
    <span id="f000263">fördes i triumf till Wibergs affär,</span> 
    <span id="f000264">där tavlan skulle exponeras.</span> 
    <span id="f000265">Jönsson var lugn i det hänseendet.</span> 
    <span id="f000266">Det fanns ingenting att anmärka på den Rembrandt han hade.</span> 
    <span id="f000267">Det var en bra Rembrandt.</span> 
    <span id="f000268">Han hade gjort den själv.</span></p> 
   <p><span id="f000269">Tavlan hängdes på Wibergs vägg och täckelset föll.</span> 
    <span id="f000270">Ett beundrande sorl steg upp från de församlade reporters,</span> 
    <span id="f000271">varefter de rusade ut,</span> 
    <span id="f000272">för att ge ut nya extraupplagor.</span></p> 
   <p><span id="f000273">Men medan de trängde sig ut,</span> 
    <span id="f000274">stannade en bil utanför och en liten gubbe steg ur.</span> 
    <span id="f000275">Varje reporter stannade som fastfrusen,</span> 
    <span id="f000276">ty han kände mannen.</span> 
    <span id="f000277">Det var den store frankfurterkorvmiljonären Augustus P.&#160;Schniller,</span> 
    <span id="f000278">känd för sina stora konstsamlingar.</span></p> 
   <p><span id="f000279">Augustus steg in i Wibergs konsthandel och sade:</span></p> 
   <p><span id="f000280">»Är den där tavlan kommen?»</span></p> 
   <p><span id="f000281">»Ja»,</span> 
    <span id="f000282">svarade Wiberg.</span> 
    <span id="f000283">»Den hänger där.</span> 
    <span id="f000284">Vill min herre taga den i skärskådande?»</span></p> 
   <p><span id="f000285">»Nä»,</span> 
    <span id="f000286">svarade Augustus P.&#160;Schniller,</span> 
    <span id="f000287">»det ger jag fan i,</span> 
    <span id="f000288">men den skall in i min samling.</span> 
    <span id="f000289">Slå in den och lägg den i bilen.</span> 
    <span id="f000290">Här är en check på två hundra tusen.</span> 
    <span id="f000291">Räcker det?»</span></p> 
   <p><span id="f000292">»Tja»,</span> 
    <span id="f000293">svarade Wiberg tvekande.</span> 
    <span id="f000294">»Egentligen hade jag tänkt mig något mera,</span> 
    <span id="f000295">men för en så celeber konstsamlares skull,</span> 
    <span id="f000296">så får den gå för det priset.</span> 
    <span id="f000297">Jag vill gärna ha den placerad i en fin samling.»</span></p> 
   <p><span id="f000298">»All right!» sade Augustus P.</span> 
    <span id="f000299">»Min är den finaste i världen.</span> 
    <span id="f000300">Adjö.»</span></p> 
   <p><span id="f000301">Men i dörren vände han sig.</span></p> 
   <p><span id="f000302">»Skicka hem ett halvdussin Jönsson,</span> 
    <span id="f000303">Brylander och Filbom samtidigt.»</span></p> 
   <p><span id="f000304">Wiberg och Jönsson lämnade inte Amerika för att bli mecenater.</span> 
    <span id="f000305">De äro fortfarande kvar och ha vid det här laget sålt flera Rembrandt än mästaren någonsin målat.</span> 
    <span id="f000306">Smaken för Brylanders och Filboms alster har gått över där ute,</span> 
    <span id="f000307">men lika fullt köpte Wiberg en tavla av Filbom här om dagen,</span> 
    <span id="f000308">för gammal bekantskaps skull.</span></p> 
   <p><span id="f000309">Trogen sin en gång uttalade princip betalade han precis vad den var värd.</span></p> 
   <p><span id="f000310">Tre kronor och femtio öre.</span></p> 
   <hr class="sepBar"/>
   <p class="navBar">
    <a href="p019.xhtml#audio">[Previous]</a>
    <a href="playlist.xhtml#track20">[Contents]</a>
    <a href="#audio">[Top]</a>
    <a>[Next]</a>
   </p>
   <hr class="sepBar"/>
  </section>


 </body>
</html>