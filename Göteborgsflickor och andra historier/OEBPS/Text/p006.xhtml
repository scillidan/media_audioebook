<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p005.xhtml#audio">[Previous]</a>
    <a href="playlist.xhtml#track06">[Contents]</a>
    <a href="p007.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">REFERATET</span></h1> 
   <p><span id="f000002">»Kvinnor!» sade journalisten med en maliciös betoning på ordet.</span> 
    <span id="f000003">»Fy tusan!»</span></p> 
   <p><span id="f000004">»Inte så,</span> 
    <span id="f000005">inte så!» sköt skalden in.</span> 
    <span id="f000006">»Kvinnan är sammanfattningen av allt,</span> 
    <span id="f000007">som vi män —»</span></p> 
   <p><span id="f000008">»Jag vet!</span> 
    <span id="f000009">Sådan där goja språkade jag också förr i världen.</span> 
    <span id="f000010">När jag var gymnasist.</span> 
    <span id="f000011">Men nu har jag vuxit ifrån det.»</span></p> 
   <p><span id="f000012">Journalisten tog en ny cigarrett.</span></p> 
   <p><span id="f000013">»Min erfarenhet av kvinnkönet är mångsidig och rikhaltig,</span> 
    <span id="f000014">och jag har aldrig fått anledning att anlägga dina åsikter om det.</span> 
    <span id="f000015">Men så skriver jag ju heller inte poem.»</span></p> 
   <p><span id="f000016">»Dikter,</span> 
    <span id="f000017">förlåt.»</span></p> 
   <p><span id="f000018">»Bien!</span> 
    <span id="f000019">Men av alla kvinnor jag träffat,</span> 
    <span id="f000020">finns det en,</span> 
    <span id="f000021">som jag aldrig kan glömma.»</span></p> 
   <p><span id="f000022">»Såå!</span> 
    <span id="f000023">Et tu,</span> 
    <span id="f000024">Brute!»</span></p> 
   <p><span id="f000025">»Åh,</span> 
    <span id="f000026">inte på det sättet.</span> 
    <span id="f000027">Det är bara det,</span> 
    <span id="f000028">att jag aldrig kan förlåta henne.»</span></p> 
   <p><span id="f000029">»Låt oss höra historien!»</span></p> 
   <p><span id="f000030">»Den ställer mig visserligen själv i en litet löjlig dager,</span> 
    <span id="f000031">men i alla fall,</span> 
    <span id="f000032">låt gå.</span></p> 
   <p><span id="f000033">Det är rätt länge sedan det hände nu.</span> 
    <span id="f000034">Jag var reporter i Nyheterna,</span> 
    <span id="f000035">och som ni kanske minns,</span> 
    <span id="f000036">så ansågs jag inte höra till de sämsta.</span> 
    <span id="f000037">Men jag var ung på den tiden,</span> 
    <span id="f000038">och det var inte utan att ett par vackra ögon kunde göra mera intryck på mig än vad som är hälsosamt för en man i yrket.</span></p> 
   <p><span id="f000039">Vid den tidpunkten började det osa litet skandal kring Nationella Smultronbolaget och vi fingo nys om att ett hemligt styrelsesammanträde skulle hållas i direktörens villa utanför staden,</span> 
    <span id="f000040">och redaktionssekreteraren kallade mig till sig:</span></p> 
   <p><span id="f000041">’Wall’,</span> 
    <span id="f000042">sade han.</span> 
    <span id="f000043">’Jag vill ha ett referat av det mötet,</span> 
    <span id="f000044">och du skall skaffa mig det.’</span></p> 
   <p><span id="f000045">’Hur i herrans namn vill du —’</span></p> 
   <p><span id="f000046">’Det blir din sak!</span> 
    <span id="f000047">Se till att jag får referatet bara.</span> 
    <span id="f000048">Sättet är mig likgiltigt.’</span></p> 
   <p><span id="f000049">Jag gick ut ganska fundersam och drev omkring på gatorna.</span> 
    <span id="f000050">Jag begrep fullkomligt vad referatet betydde,</span> 
    <span id="f000051">och att varenda redaktion i staden var villig att sälja sin själ för att få det.</span> 
    <span id="f000052">Men jag förstod också,</span> 
    <span id="f000053">att smultronfolket inte ämnade släppa ut ett ord och voro på sin vakt.</span></p> 
   <p><span id="f000054">Plötsligt rycktes jag ur mina funderingar av en härlig syn.</span> 
    <span id="f000055">Det var en kvinna,</span> 
    <span id="f000056">och en kvinna sådan,</span> 
    <span id="f000057">att till och med vår skalds gudabenådade penna skulle komma till korta om han försökte beskriva henne.</span> 
    <span id="f000058">Lång,</span> 
    <span id="f000059">smärt,</span> 
    <span id="f000060">elegant,</span> 
    <span id="f000061">och rörde sig med fullkomlig grace och självmedveten behärskning.</span></p> 
   <p><span id="f000062">Jag var bländad,</span> 
    <span id="f000063">bedårad helt enkelt,</span> 
    <span id="f000064">och halvt omedvetet vände jag om och följde efter.</span> 
    <span id="f000065">Mitt beslut var hastigt fattat,</span> 
    <span id="f000066">jag måste bli bekant,</span> 
    <span id="f000067">och som jag icke kunde finna på något annat sätt i en hast tog jag upp en femma,</span> 
    <span id="f000068">steg fram,</span> 
    <span id="f000069">hälsade och frågade om hon tappat den.</span></p> 
   <p><span id="f000070">Hon smålog,</span> 
    <span id="f000071">kastade en hastig blick i sin väska och svarade,</span> 
    <span id="f000072">att den inte var hennes.</span> 
    <span id="f000073">Sedan var det ju lätt att fortsätta,</span> 
    <span id="f000074">och jag lyckades få följa henne ett par kvarter tills hon skulle in i en butik.</span></p> 
   <p><span id="f000075">’Mitt namn är Wall,</span> 
    <span id="f000076">i Nyheterna’,</span> 
    <span id="f000077">sade jag innan vi skildes.</span></p> 
   <p><span id="f000078">’Så intressant’,</span> 
    <span id="f000079">svarade hon leende.</span> 
    <span id="f000080">’Jag har hört mycket talas om er.’</span></p> 
   <p><span id="f000081">’Verkligen?’</span></p> 
   <p><span id="f000082">’Ja,</span> 
    <span id="f000083">ni lär ju vara den smartaste reporter i sta’n.’</span></p> 
   <p><span id="f000084">Så gick hon,</span> 
    <span id="f000085">men glömde visst att säga sitt eget namn.</span> 
    <span id="f000086">Och jag funderade mycket över hur hon kunde ha hört mitt.</span> 
    <span id="f000087">Det var ju på den tiden annars inte mycket känt utom kamratkretsen.</span></p> 
   <p><span id="f000088">Nå,</span> 
    <span id="f000089">man är ju tidningsman framför allt,</span> 
    <span id="f000090">och snart hade jag glömt flickebarnet för att välva de vildaste planer om hur jag skulle komma åt det efterlängtade referatet.</span> 
    <span id="f000091">Jag måste ha det,</span> 
    <span id="f000092">skulle ha det,</span> 
    <span id="f000093">och tog en spårvagn ut till direktörens villa.</span></p> 
   <p><span id="f000094">Klockan var nära halv åtta på kvällen och det var redan mörkt,</span> 
    <span id="f000095">när Smultronbolagets styrelsemedlemmar började komma.</span> 
    <span id="f000096">Jag räknade dem,</span> 
    <span id="f000097">och fann snart att samlingen var fulltalig.</span> 
    <span id="f000098">Då hoppade jag över staketet på ett mörkt,</span> 
    <span id="f000099">skyddat ställe,</span> 
    <span id="f000100">och smög fram till villan.</span></p> 
   <p><span id="f000101">Det var ljus i ett hörnrum,</span> 
    <span id="f000102">och mot gardinen såg jag skuggorna av flera personer.</span> 
    <span id="f000103">Så fälldes persiennerna ned.</span> 
    <span id="f000104">Sakta smög jag runt huset.</span> 
    <span id="f000105">Ett fönster i första våningen stod öppet.</span> 
    <span id="f000106">Jag tvekade ett ögonblick,</span> 
    <span id="f000107">men inte längre.</span> 
    <span id="f000108">— Man gjorde väl inte sina första lärospån i Amerika för ro skull.</span> 
    <span id="f000109">— Så tog jag ett tag i stuprännan,</span> 
    <span id="f000110">svängde mig upp och klättrade in.</span></p> 
   <p><span id="f000111">Hur jag smög mig fram till ett rum,</span> 
    <span id="f000112">beläget intill hörnrummet,</span> 
    <span id="f000113">och där,</span> 
    <span id="f000114">vid ljuset av en ficklampa,</span> 
    <span id="f000115">tog ett minutiöst referat av sammanträdet,</span> 
    <span id="f000116">hör inte hit.</span> 
    <span id="f000117">Nog av,</span> 
    <span id="f000118">jag fick det,</span> 
    <span id="f000119">och smög mig bort när herrarna skulle till att skiljas.</span> 
    <span id="f000120">Och en sabla sak var referatet.</span> 
    <span id="f000121">Det var det,</span> 
    <span id="f000122">som sprängde humbugen.</span></p> 
   <p><span id="f000123">Jag äntrade ut samma väg som jag kommit,</span> 
    <span id="f000124">tog ett fritt språng över några krusbärsbuskar — och stod ansikte mot ansikte med min bekantskap från eftermiddagen.</span> 
    <span id="f000125">Jag erkänner att jag tappade koncepterna.</span></p> 
   <p><span id="f000126">’Såå,</span> 
    <span id="f000127">herr Wall i Nyheterna’,</span> 
    <span id="f000128">sade hon.</span> 
    <span id="f000129">’Ni har slagit er på inbrott?’</span></p> 
   <p><span id="f000130">’Ja — hm — nej’,</span> 
    <span id="f000131">stammade jag.</span></p> 
   <p><span id="f000132">’Åh,</span> 
    <span id="f000133">jag förstår så väl’,</span> 
    <span id="f000134">svarade hon.</span> 
    <span id="f000135">’Tidningarna ha redan börjat tala ont om stackars pappa,</span> 
    <span id="f000136">och nu har ni lyssnat till sammanträdet och ämnar krossa honom.’</span></p> 
   <p><span id="f000137">’Pappa?</span> 
    <span id="f000138">Vad?’</span></p> 
   <p><span id="f000139">’Ja,</span> 
    <span id="f000140">just pappa.</span> 
    <span id="f000141">Jag är dotter till Benson,</span> 
    <span id="f000142">direktören för Smultronbolaget.’</span></p> 
   <p><span id="f000143">’Åh!’</span></p> 
   <p><span id="f000144">’Och nu är pappa i svårigheter,</span> 
    <span id="f000145">som han säkert skulle reda upp,</span> 
    <span id="f000146">om bara pressen lät honom vara i fred,</span> 
    <span id="f000147">men han skall störtas,</span> 
    <span id="f000148">och kallas brottsling,</span> 
    <span id="f000149">och ni — ni skall göra det.’</span></p> 
   <p><span id="f000150">Hennes röst hade börjat darra allt mera,</span> 
    <span id="f000151">och när hon talat slut sjönk hon ned på en trädgårdsbänk med ansiktet i händerna och skakade av snyftningar.</span></p> 
   <p><span id="f000152">Nå ja,</span> 
    <span id="f000153">jag var ung då.</span> 
    <span id="f000154">Och dum,</span> 
    <span id="f000155">mycket dum.</span> 
    <span id="f000156">Och jag tålde inte att se en kvinna gråta.</span></p> 
   <p><span id="f000157">Jag satte mig bredvid henne och drog hennes huvud mot mitt bröst,</span> 
    <span id="f000158">förde undan hennes händer och kysste det uppåtvända,</span> 
    <span id="f000159">tårdränkta ansiktet gång på gång.</span></p> 
   <p><span id="f000160">’Gråt inte,</span> 
    <span id="f000161">gråt inte,</span> 
    <span id="f000162">flicka’,</span> 
    <span id="f000163">viskade jag.</span> 
    <span id="f000164">’Här!</span> 
    <span id="f000165">Tag manuskriptet.</span> 
    <span id="f000166">Bränn det,</span> 
    <span id="f000167">gör med det vad ni vill.’</span></p> 
   <p><span id="f000168">Med det lade jag anteckningsblocket med det dyrbara referatet i hennes lilla hand,</span> 
    <span id="f000169">kysste henne ännu en gång och gick.</span></p> 
   <p><span id="f000170">Vår tidning hade dagen därpå ingenting från sammanträdet,</span> 
    <span id="f000171">men jag var nära att få slag,</span> 
    <span id="f000172">när jag öppnade ’Morgonskriet’.</span></p> 
   <p><span id="f000173">Där stod referatet,</span> 
    <span id="f000174">mitt referat,</span> 
    <span id="f000175">fullständigt exponerande Smultronbolaget och försett med fyrdubbla rubriker.</span></p> 
   <p><span id="f000176">Och inte blev jag mycket gladare när jag med första posten fick en biljett av följande lydelse:</span></p> 
   <blockquote>
   <p><span id="f000177">Bäste herr Wall!</span></p> 
   <p><span id="f000178">Tusen tack för referatet.</span> 
    <span id="f000179">Det var just vad jag ville ha,</span> 
    <span id="f000180">men som jag uppgivit allt hopp om.</span> 
    <span id="f000181">Ni blir väl inte ond när ni får höra,</span> 
    <span id="f000182">att ’direktör Bensons dotter’ i verkligheten är ’Morgonskriets’ nya kvinnliga medarbetare.</span> 
    <span id="f000183">För övrigt voro väl kyssarna tillräcklig ersättning för ert besvär.</span></p> 
   <p><span id="f000184">Eder tillgivna</span></p> 
   <p><span id="f000185"><em>Alice Krona,</em></span></p> 
   <p><span id="f000186"><em>alias fröken Benson.</em></span></p> 
   </blockquote>
   <p><span id="f000187">»Det är historien,</span> 
    <span id="f000188">gossar,</span> 
    <span id="f000189">och jag anser,</span> 
    <span id="f000190">att man måste vara skald för att se något förmildrande hos en sådan kvinna.</span> 
    <span id="f000191">Skål!»</span></p> 
   <hr class="sepBar"/>
   <p class="navBar">
    <a href="p005.xhtml#audio">[Previous]</a>
    <a href="playlist.xhtml#track06">[Contents]</a>
    <a href="#audio">[Top]</a>
    <a href="p007.xhtml#audio">[Next]</a>
   </p>
   <hr class="sepBar"/>
  </section>


 </body>
</html>