<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p011.xhtml#audio">[Previous]</a>
    <a href="playlist.xhtml#track12">[Contents]</a>
    <a href="p013.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">REVYBESÖKET</span></h1> 
   <p><span id="f000002">Maud och Fanny,</span> 
    <span id="f000003">som sent omsider fått sina sommartoaletter — man vet ju hurudana sömmerskor äro — voro ute och sågo på sta’n,</span> 
    <span id="f000004">och de tyckte själva att de prydde upp den.</span></p> 
   <p><span id="f000005">Det tyckte synbarligen också två unga,</span> 
    <span id="f000006">vidbrättade herrar av stadens affärstyp,</span> 
    <span id="f000007">och som beslut och handling,</span> 
    <span id="f000008">även hos köpmän i mindre framskjuten ställning i Göteborg äro ett,</span> 
    <span id="f000009">så bådo de unga gentlemännen att få göra sällskap.</span></p> 
   <p><span id="f000010">Maud och Fanny lyfte indignerat näsorna ytterligare en centimeter mot zenith,</span> 
    <span id="f000011">och fortsatte oberörda sin väg.</span> 
    <span id="f000012">Men de båda herrarna voro också fullkomligt oberörda,</span> 
    <span id="f000013">och upprepade sin begäran.</span></p> 
   <p><span id="f000014">Nu rodnade Maud litet,</span> 
    <span id="f000015">bevärdigade den närmaste med en blick och sade kort och kallt:</span></p> 
   <p><span id="f000016">»Var så god och låt oss vara i fred.»</span></p> 
   <p><span id="f000017">»Men,</span> 
    <span id="f000018">bästa fröken.</span> 
    <span id="f000019">Det är en abnormitet,</span> 
    <span id="f000020">att två så förtjusande damer gå utan sällskap.»</span></p> 
   <p><span id="f000021">Mauds och Fannys hjärtan veknade litet.</span></p> 
   <p><span id="f000022">»Jag skall be att få tala om,</span> 
    <span id="f000023">att vi inte stifta bekantskap med herrar på gatorna.»</span></p> 
   <p><span id="f000024">»Det förstå vi så väl,</span> 
    <span id="f000025">så.</span> 
    <span id="f000026">Men låt oss nu få utgöra undantaget,</span> 
    <span id="f000027">som bekräftar regeln.»</span></p> 
   <p><span id="f000028">Maud och Fanny växlade en blick,</span> 
    <span id="f000029">och den sade så mycket som:</span> 
    <span id="f000030">»Tja,</span> 
    <span id="f000031">låt gå!</span> 
    <span id="f000032">Det är ju alltid ett äventyr för ett par familjeflickor.</span> 
    <span id="f000033">Men då gå vi direkt hem.»</span></p> 
   <p><span id="f000034">Flickor ha,</span> 
    <span id="f000035">som bekant,</span> 
    <span id="f000036">begåvningen att kunna tala med ögonen.</span></p> 
   <p><span id="f000037">Då gentlemännen icke vidare blevo motsagda,</span> 
    <span id="f000038">specialiserade de sig på var sin unga dam,</span> 
    <span id="f000039">och Maud och Fanny bemötte dem ganska nådigt.</span> 
    <span id="f000040">Efter tio minuter voro de vid damernas port,</span> 
    <span id="f000041">och dessa sade,</span> 
    <span id="f000042">trots energiska övertalningsförsök,</span> 
    <span id="f000043">ett kallt adjö.</span></p> 
   <p><span id="f000044">I sista minuten grep dock en av de båda ynglingarna efter ett halmstrå,</span> 
    <span id="f000045">ty si flickebarnen voro söta:</span></p> 
   <p><span id="f000046">»Men om nu damerna nödvändigt ska gå,</span> 
    <span id="f000047">så kan ni väl följa med oss och se revyn i morgon kväll?»</span></p> 
   <p><span id="f000048">Och till Fannys oerhörda häpnad svarade Maud genast:</span></p> 
   <p><span id="f000049">»Ja tack,</span> 
    <span id="f000050">det vill vi visst det!</span> 
    <span id="f000051">Vi ha länge längtat efter att få se revyn.»</span></p> 
   <p><span id="f000052">Herrarna skeno av belåtenhet.</span></p> 
   <p><span id="f000053">»Härligt!</span> 
    <span id="f000054">Vart få vi skicka biljetterna?»</span></p> 
   <p><span id="f000055">»Ja,</span> 
    <span id="f000056">adressen se ni,</span> 
    <span id="f000057">och namnen…»</span></p> 
   <p><span id="f000058">»Tillåt oss!</span> 
    <span id="f000059">Bergman och Jonsson!»</span></p> 
   <p><span id="f000060">»Alma Karlson och Maria Anderson.»</span></p> 
   <p><span id="f000061">Så skildes sällskapet för att träffas dagen därpå.</span></p> 
   <p><span id="f000062">Alma Karlson var husjungfru i Mauds och Fannys hem,</span> 
    <span id="f000063">gammal trotjänarinna,</span> 
    <span id="f000064">ilsken,</span> 
    <span id="f000065">ogift och följaktligen manhaterska.</span> 
    <span id="f000066">Maria Anderson var också till åren kommen kokerska i samma familj,</span> 
    <span id="f000067">ogift med ovannämnda konsekvenser,</span> 
    <span id="f000068">och dessutom litet religiös.</span> 
    <span id="f000069">Ingen av dem var just av det slag,</span> 
    <span id="f000070">som en ung man skulle välja till ledsagarinna ens tvärs över gatan,</span> 
    <span id="f000071">än se’n då genom livet,</span> 
    <span id="f000072">och båda visste det.</span></p> 
   <p><span id="f000073">Till dessa båda damer anlände nästa eftermiddag ett par biljetter till sommarteatern,</span> 
    <span id="f000074">och följden blev att deras liv under den närmaste halvtimmen hängde på en tråd.</span> 
    <span id="f000075">Sedan gingo de till »fröknarna» för att höra vad de trodde.</span></p> 
   <p><span id="f000076">»Beundrare!» sade Maud bestämt.</span></p> 
   <p><span id="f000077">»Är det möjligt,</span> 
    <span id="f000078">fröken?» undrade Maria tveksamt.</span></p> 
   <p><span id="f000079">»Underligare har man hört»,</span> 
    <span id="f000080">inföll Alma morskt och satte näsan i vädret.</span> 
    <span id="f000081">»Man är väl inte så lastgammal heller,</span> 
    <span id="f000082">och ser ju ganska skaplig ut.»</span></p> 
   <p><span id="f000083">»Alma har fullkomligt rätt»,</span> 
    <span id="f000084">instämde Fanny.</span> 
    <span id="f000085">»Det är någon,</span> 
    <span id="f000086">som sett er,</span> 
    <span id="f000087">och blivit betagen.»</span></p> 
   <p><span id="f000088">»Men tänk»,</span> 
    <span id="f000089">gnällde Maria,</span> 
    <span id="f000090">»att bjuda mig en biljett till ett så syndigt nöje.</span> 
    <span id="f000091">Jag för min del kan inte och vill inte gå.»</span></p> 
   <p><span id="f000092">»Prata inga dumheter,</span> 
    <span id="f000093">vi går!» avgjorde Alma.</span> 
    <span id="f000094">»Inte kan vi låta karlarna köpa de dyra biljetterna förgäves.»</span></p> 
   <p><span id="f000095">»Men…»</span></p> 
   <p><span id="f000096">»Visst skall Maria gå»,</span> 
    <span id="f000097">övertalade fröknarna,</span> 
    <span id="f000098">och med Almas kraftiga bistånd lyckades de vända Marias ingalunda alltför motvilliga fötter från den rätta vägen till syndens stig.</span></p> 
   <p><span id="f000099">Senare på kvällen pinglades till Erik och Kristian,</span> 
    <span id="f000100">de unga damernas för ögonblicket ordinarie,</span> 
    <span id="f000101">om sällskap på kvällen.</span> 
    <span id="f000102">Och när teatern slutade mötte de Alma och Maria.</span></p> 
   <p><span id="f000103">»Nå,</span> 
    <span id="f000104">hur gick det?»</span></p> 
   <p><span id="f000105">»Inte såg vi några karlar»,</span> 
    <span id="f000106">svarade Alma med en glimt av missräkning i rösten.</span> 
    <span id="f000107">»Det satt ett par unga glopar där när vi kom,</span> 
    <span id="f000108">en bre’ve mej och en bre’ve Maria,</span> 
    <span id="f000109">å nog glodde dom alltid,</span> 
    <span id="f000110">men dom gick efter första akten,</span> 
    <span id="f000111">och för resten kunde det ju inte vara dom.»</span></p> 
   <p><span id="f000112">Men borta i parken mötte de båda paren två herrar,</span> 
    <span id="f000113">som kastade hätska blickar på Erik och Kristian,</span> 
    <span id="f000114">men underläto att hälsa på damerna.</span></p> 
   <hr class="sepBar"/>
   <p class="navBar">
    <a href="p011.xhtml#audio">[Previous]</a>
    <a href="playlist.xhtml#track12">[Contents]</a>
    <a href="#audio">[Top]</a>
    <a href="p013.xhtml#audio">[Next]</a>
   </p>
   <hr class="sepBar"/>
  </section>


 </body>
</html>