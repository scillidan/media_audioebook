<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p002.xhtml#audio">[Previous]</a>
    <a href="playlist.xhtml#track03">[Contents]</a>
    <a href="p004.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">TUR I SPEL</span></h1> 
   <p><span id="f000002">Prokuristen Karl Oskar Anderblad tog sig verkligen något ut,</span> 
    <span id="f000003">när han seglade Östra Hamngatan fram i vidbrättad hatt,</span> 
    <span id="f000004">raglan och damaskerade skor,</span> 
    <span id="f000005">och det måste därför anses mycket oförsiktigt av hans vän Karlson att presentera sitt ideal för honom.</span> 
    <span id="f000006">Ty Anderblad var i flicktycke.</span></p> 
   <p><span id="f000007">Följden blev också,</span> 
    <span id="f000008">att Karlsons aktier hos idealet sjönko till långt under pari i samma ögonblick som Anderblads och fröken Anna-Lisas blickar för första gången pejlade varandras djup,</span> 
    <span id="f000009">och i Anderblads ingalunda brandfria hjärta slog lidelsen ut i full låga.</span> 
    <span id="f000010">Det blev en skön kväll.</span> 
    <span id="f000011">Mitt för Karlsons näsa växlades snabba,</span> 
    <span id="f000012">talande blickar,</span> 
    <span id="f000013">handtryckningen vid avskedet blev litet mera intensiv än nödvändigheten påkallade och icke nog därmed.</span> 
    <span id="f000014">I ett obevakat ögonblick hade Anderblad lyckats utverka den skönas tillstånd att få möta henne även kvällen därpå.</span></p> 
   <p><span id="f000015">De möttes!</span> 
    <span id="f000016">Och när de sedan i biografens halvmörker sågo »Kärlek och brotts» ljuvligt rysliga scener rullas upp på duken,</span> 
    <span id="f000017">vågade han vid de ömmare momenten sakta trycka hennes hand,</span> 
    <span id="f000018">och —,</span> 
    <span id="f000019">låt oss förbigå detaljerna.</span> 
    <span id="f000020">Innan kvällen var förliden hade de båda slutit ett fast och tillfälligt förbund för hela livet.</span></p> 
   <p><span id="f000021">Men,</span> 
    <span id="f000022">o ve,</span> 
    <span id="f000023">gud Amor har vingar.</span> 
    <span id="f000024">Knappt tre dagar därefter mötte Anderblad åter sitt öde på Hamngatan.</span> 
    <span id="f000025">Hon var smärt och smäcker,</span> 
    <span id="f000026">och rörde sig med en grace,</span> 
    <span id="f000027">som ställde hans dittills så dyrkade Anna-Lisa totalt i skuggan.</span></p> 
   <p><span id="f000028">»Hon eller ingen»,</span> 
    <span id="f000029">tänkte Anderblad,</span> 
    <span id="f000030">men beslöt samtidigt att det första alternativet skulle bli hans musik.</span> 
    <span id="f000031">Just då hälsade en av hans bekanta på henne och blev ögonblickligen huggen i kragen av Anderblad.</span></p> 
   <p><span id="f000032">»Vad heter damen,</span> 
    <span id="f000033">som du hälsade på?»</span></p> 
   <p><span id="f000034">»Angår det dig?» blev vännens om mera intresse än belevenhet vittnande svar.</span></p> 
   <p><span id="f000035">»Säg,</span> 
    <span id="f000036">vad hon heter,</span> 
    <span id="f000037">så bjuder jag på en halva!» sade Anderblad ädelt,</span> 
    <span id="f000038">med diplomatisk takt ignorerande ohövligheten.</span></p> 
   <p><span id="f000039">Vännen var göteborgare och följaktligen affärsman.</span></p> 
   <p><span id="f000040">»Elsa Berglund,</span> 
    <span id="f000041">kassa hos Svenson &amp; Jonson»,</span> 
    <span id="f000042">svarade han därför prompt.</span> 
    <span id="f000043">»Säger vi Eggers då?»</span></p> 
   <p><span id="f000044">Anderblad,</span> 
    <span id="f000045">som med stora krigskostnader vunnit första tumsbredden av den mark han tänkte erövra,</span> 
    <span id="f000046">följde med,</span> 
    <span id="f000047">— och mankerade mötet med Anna-Lisa.</span></p> 
   <p><span id="f000048">Dagen därpå blev han,</span> 
    <span id="f000049">mot löfte om nya halvor,</span> 
    <span id="f000050">av kontorschefen hos Svenson &amp; Jonson presenterad för fröken Berglund,</span> 
    <span id="f000051">och kampanjen var genast i full gång.</span> 
    <span id="f000052">Den blev rätt hård,</span> 
    <span id="f000053">ty en yngling skulle först petas,</span> 
    <span id="f000054">men mera än en vecka kunde hon icke motstå hans målmedvetna uppvaktning,</span> 
    <span id="f000055">och hans lycka stördes icke av att Anna-Lisa förklarat sig hata honom.</span></p> 
   <p><span id="f000056">Men lyckan blev kort.</span> 
    <span id="f000057">Efter fjorton dagar lät hon förstå,</span> 
    <span id="f000058">att hon önskade vissa garantier för hans kärleks varaktighet,</span> 
    <span id="f000059">och när Anderblad tyckte att det ingen brådska var med förlovningen,</span> 
    <span id="f000060">förälskade hon sig genast åter i sin förre gosse och Anderblad stod ensam i den kalla världen.</span> 
    <span id="f000061">För att demonstrera gick han genast och lyckliggjorde lilla Signe Lundgren,</span> 
    <span id="f000062">som länge förgäves falkat efter honom.</span></p> 
   <p><span id="f000063">Signe var dock alltför mycket kär,</span> 
    <span id="f000064">och han alltför litet.</span> 
    <span id="f000065">När hon för åttonde gången på samma dag ringde till honom,</span> 
    <span id="f000066">blev han därför ohövlig i telefon och hon måste,</span> 
    <span id="f000067">för sin självaktnings skull,</span> 
    <span id="f000068">bedja honom att inte vidare besvära sig för hennes skull.</span> 
    <span id="f000069">Så var den saken klar,</span> 
    <span id="f000070">och Anderblad åter fri.</span></p> 
   <p><span id="f000071">Det var nu som försynen ingrep med sitt finger,</span> 
    <span id="f000072">om för att straffa eller uppmuntra Anderblad må vara osagt.</span></p> 
   <p><span id="f000073">En förmiddag,</span> 
    <span id="f000074">när han satt lutad över fakturaboken,</span> 
    <span id="f000075">anlände ett expressbud med en liten rosafärgad biljett,</span> 
    <span id="f000076">vilken Anderblad,</span> 
    <span id="f000077">med en aning om kommande olycka,</span> 
    <span id="f000078">bröt och läste.</span> 
    <span id="f000079">Den lydde så här:</span></p> 
   <blockquote>
   <p><span id="f000080">Käraste Karl Oskar!</span></p> 
   <p><span id="f000081">Förlåt att jag varit elak mot dig.</span> 
    <span id="f000082">Jag älskar dig så och ångrar mig alldeles gräsligt.</span> 
    <span id="f000083">Möt i kväll!</span> 
    <span id="f000084">Din</span></p> 
   <p><span id="f000085"><em>Signe.</em></span></p> 
   </blockquote>
   <p><span id="f000086">Anderblad stoppade ned dokumentet.</span></p> 
   <p><span id="f000087">»Sablar!» sade han tyst och lidelsefritt,</span> 
    <span id="f000088">och fortsatte sitt arbete.</span></p> 
   <p><span id="f000089">Men när han gick till middag,</span> 
    <span id="f000090">mötte han utanför porten Anna-Lisa,</span> 
    <span id="f000091">som log med hela ansiktet och gav honom den upplysningen,</span> 
    <span id="f000092">att han fick följa henne hem.</span></p> 
   <p><span id="f000093">»Tänk,</span> 
    <span id="f000094">vad du är snäll!» svarade han,</span> 
    <span id="f000095">mera varmt än uppriktigt.</span></p> 
   <p><span id="f000096">»Det förtjänade du — och så var jag elak mot dig förut.</span> 
    <span id="f000097">Men jag ångrade mig genast.»</span></p> 
   <p><span id="f000098">Anderblad teg,</span> 
    <span id="f000099">men befarade det värsta.</span></p> 
   <p><span id="f000100">»Blev du mycket ledsen?»</span></p> 
   <p><span id="f000101">Han såg på flickan.</span> 
    <span id="f000102">Hon var onekligen söt.</span> 
    <span id="f000103">Tja — varför inte?</span></p> 
   <p><span id="f000104">»Jag blev alldeles förtvivlad»,</span> 
    <span id="f000105">ljög han alltså fermt.</span> 
    <span id="f000106">»Och det går nog aldrig över»,</span> 
    <span id="f000107">tillade han dystert.</span></p> 
   <p><span id="f000108">»Stackars min gosse!» — det låg en oändlig ömhet i tonen.</span> 
    <span id="f000109">— »Vet du — jag har heller inte varit riktigt glad sedan dess.</span> 
    <span id="f000110">Och därför så —»</span></p> 
   <p><span id="f000111">»Så?»</span></p> 
   <p><span id="f000112">»Åh,</span> 
    <span id="f000113">ingenting!»</span></p> 
   <p><span id="f000114">De hade hunnit hennes port,</span> 
    <span id="f000115">och hon räckte honom sin hand.</span> 
    <span id="f000116">Han tog den,</span> 
    <span id="f000117">sköt henne före sig in i porten och kom tio minuter senare ut med belåtet,</span> 
    <span id="f000118">om än litet tankfullt utseende.</span></p> 
   <p><span id="f000119">Knappast hade han efter middagen satt sig att njuta sin siesta förrän telefonklockan störde hans ljuva ro,</span> 
    <span id="f000120">och han hörde Elsas sopran i luren:</span></p> 
   <p><span id="f000121">»Är du ond på mig,</span> 
    <span id="f000122">Karl Oskar?»</span></p> 
   <p><span id="f000123">»Du har behandlat mig grymt,</span> 
    <span id="f000124">men ändå — nej,</span> 
    <span id="f000125">aldrig!»</span></p> 
   <p><span id="f000126">»Så hjärtegod du är!</span> 
    <span id="f000127">Ser du,</span> 
    <span id="f000128">jag måste ringa på dig.</span> 
    <span id="f000129">Åh,</span> 
    <span id="f000130">du förstår inte vad en flicka kan känna —»</span></p> 
   <p><span id="f000131">Anderblad kallsvettades,</span> 
    <span id="f000132">men den gamle Adam tvingade honom framåt.</span></p> 
   <p><span id="f000133">»Jag trodde,</span> 
    <span id="f000134">att du hade glömt!»</span></p> 
   <p><span id="f000135">»En kvinnas kärlek är evig.</span> 
    <span id="f000136">Jag gick tillbaka till Einar,</span> 
    <span id="f000137">därför att jag blev ond på dig,</span> 
    <span id="f000138">men — Håller du ännu av mig,</span> 
    <span id="f000139">Karl Oskar?»</span></p> 
   <p><span id="f000140">»Mer än något annat i hela vida,</span> 
    <span id="f000141">vida världen»,</span> 
    <span id="f000142">deklamerade han med en värdighet,</span> 
    <span id="f000143">som förrådde vana.</span></p> 
   <p><span id="f000144">»Oooo!</span> 
    <span id="f000145">Säg ett ord,</span> 
    <span id="f000146">och jag är din!»</span></p> 
   <p><span id="f000147">»Älskade!» andades Anderblad i tratten,</span> 
    <span id="f000148">och ordet tycktes vara väl funnet,</span> 
    <span id="f000149">ty svaret kom genast:</span></p> 
   <p><span id="f000150">»Jag möter dig i kväll vid kontoret!</span> 
    <span id="f000151">Einar vill träffa mig,</span> 
    <span id="f000152">men han skall få besked.»</span></p> 
   <p><span id="f000153">Så ringde hon av.</span></p> 
   <p><span id="f000154">När klockan slog sju på aftonen beredde Anderblad sig att gå,</span> 
    <span id="f000155">och kastade en blick genom fönstret för att se om Elsa var där.</span> 
    <span id="f000156">Blixtsnabbt drog han sig tillbaka med blod som stelnade av fasa,</span> 
    <span id="f000157">ty där ute gick icke blott Elsa,</span> 
    <span id="f000158">utan även lilla Signe och den blonda Anna-Lisa,</span> 
    <span id="f000159">alla tre betraktande varandra med hätska blickar.</span></p> 
   <p><span id="f000160">»Himlar och kaffe!</span> 
    <span id="f000161">Hur skall det här gå?» stönade han,</span> 
    <span id="f000162">men gick samtidigt ut i tamburen och ställde sig framför spegeln,</span> 
    <span id="f000163">där de kvinnliga kamraterna brukade se efter om deras hattar sutto tillräckligt snett för att anses kunna sitta rätt.</span></p> 
   <p><span id="f000164">»Du är allt en tusan till karl,</span> 
    <span id="f000165">Anderblad»,</span> 
    <span id="f000166">sade han till sig själv.</span> 
    <span id="f000167">»De ä’ galna i dig allesamman och jag undrar inte på det.</span> 
    <span id="f000168">Men fy sjutton en sådan stund jag får om de få tag i mig.</span> 
    <span id="f000169">Jag måste vänta tills de gått.»</span></p> 
   <p><span id="f000170">Han gick in på kontoret,</span> 
    <span id="f000171">tog morgontidningen,</span> 
    <span id="f000172">som hela dagen legat oläst på hans pulpet,</span> 
    <span id="f000173">satte sig och började läsa för att fördriva tiden.</span> 
    <span id="f000174">Det första han fick se var följande notis:</span></p> 
   <p><span id="f000175">»<em>En göteborgare med tur.</em> Enligt vad från säker källa uppgivits skall en vinst i Hamburgerlotteriet om 120,000 mark ha tillfallit prokuristen K.&#160;O.&#160;Anderblad härstädes.»</span></p> 
   <p><span id="f000176">Han läste notisen tre gånger och det blev allt mera klart för honom,</span> 
    <span id="f000177">att tur i spel inte nödvändigtvis behöver betyda otur i kärlek.</span> 
    <span id="f000178">Så slängde han tidningen i ett hörn,</span> 
    <span id="f000179">reste sig,</span> 
    <span id="f000180">sårad i sitt innersta,</span> 
    <span id="f000181">och förbannade i otryckbara ordalag dels de tre damerna,</span> 
    <span id="f000182">som endast velat åt hans vinst,</span> 
    <span id="f000183">dels,</span> 
    <span id="f000184">och ännu mera,</span> 
    <span id="f000185">den omständigheten,</span> 
    <span id="f000186">att han icke hade någon lott.</span> 
    <span id="f000187">Sedan detta var väl uträttat,</span> 
    <span id="f000188">satte han sig åter och skrev tre brev,</span> 
    <span id="f000189">alla av samma lydelse:</span></p> 
   <blockquote>
   <p><span id="f000190">Min fröken!</span></p> 
   <p><span id="f000191">På förekommen anledning får jag meddela,</span> 
    <span id="f000192">att jag aldrig spelat på lotteri,</span> 
    <span id="f000193">och skall därför,</span> 
    <span id="f000194">om Ni så önskar,</span> 
    <span id="f000195">ha nöjet presentera Er för min vän Lundbom,</span> 
    <span id="f000196">som har utsikt att inom kort ärva en äldre,</span> 
    <span id="f000197">sjuklig och förmögen farbror.</span></p> 
   <p><span id="f000198">Med största högaktning</span></p> 
   <p><span id="f000199"><em>K.&#160;O.&#160;Anderblad.</em></span></p> 
   </blockquote>
   <p><span id="f000200">När breven voro klara lyfte han sin högra hand mot takpanelningen och svor en dyr ed att aldrig under några omständigheter ägna en blick åt något feminint väsen.</span></p> 
   <p><span id="f000201">Därpå tog han hatt och rock samt gick till fönstret för att se om luften var ren.</span> 
    <span id="f000202">De tre voro borta,</span> 
    <span id="f000203">men på andra sidan gatan svävade en ängel i tunnbandskjol och blåröd hatt.</span></p> 
   <p><span id="f000204">Anderblad kände ängeln och rusade i nästa sekund utför trappan för att ännu en gång söka fånga lyckan.</span></p> 
   <hr class="sepBar"/>
   <p class="navBar">
    <a href="p002.xhtml#audio">[Previous]</a>
    <a href="playlist.xhtml#track03">[Contents]</a>
    <a href="#audio">[Top]</a>
    <a href="p004.xhtml#audio">[Next]</a>
   </p>
   <hr class="sepBar"/>
  </section>


 </body>
</html>