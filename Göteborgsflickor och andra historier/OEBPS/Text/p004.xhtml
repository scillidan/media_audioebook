<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="sv" xml:lang="sv">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p003.xhtml#audio">[Previous]</a>
    <a href="playlist.xhtml#track04">[Contents]</a>
    <a href="p005.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">PRISSE</span></h1> 
   <p><span id="f000002">Prisse var tax av födsel och ohejdad vana och ägdes av bankbokhållaren Gustav E.&#160;Stenblad,</span> 
    <span id="f000003">som i sin tur ägdes av farmacie kandidaten Lucia Cederberg,</span> 
    <span id="f000004">vilken unga dam tjänstgjorde å ett av stadens apotek.</span> 
    <span id="f000005">Gustav och Lucia älskade nämligen varandra inbördes som ungt folk för sed hava,</span> 
    <span id="f000006">och voro litet smått förlovade.</span> 
    <span id="f000007">Prisse älskade allt som Gustav tyckte om,</span> 
    <span id="f000008">utom punsch och cigarrer,</span> 
    <span id="f000009">och därför hade även han sålt sin lilla fyrbenta själ till farm.</span> 
    <span id="f000010">kand.</span> 
    <span id="f000011">Lucia Cederberg.</span></p> 
   <p><span id="f000012">Det faller av sig självt att Gustav under sådana omständigheter skulle ha många ärenden till apoteket,</span> 
    <span id="f000013">fastän han inte såg det minsta sjuk ut.</span> 
    <span id="f000014">Om dagarna brukade han titta in och köpa aspirinpulver,</span> 
    <span id="f000015">som sedan i halvkilopaketer presenterades till en ogift tant,</span> 
    <span id="f000016">som hade flugan på pulverförgiftning,</span> 
    <span id="f000017">men om kvällarna,</span> 
    <span id="f000018">när Lucia hade nattvakt,</span> 
    <span id="f000019">smög han dit med Prisse i hälarna.</span> 
    <span id="f000020">Prisse fick då tjänstgöra som förkläde tills både han och Gustav obevekligen kördes ut klockan halv tio,</span> 
    <span id="f000021">ty Lucia ansåg inte att det passade sig för en ung flicka att ta emot besök senare än så.</span></p> 
   <p><span id="f000022">Så voro Gustav och Lucia mycket lyckliga,</span> 
    <span id="f000023">och om än deras läppar var tredje dag,</span> 
    <span id="f000024">efter Lucias vaktkvällar,</span> 
    <span id="f000025">voro litet sönderkyssta,</span> 
    <span id="f000026">så gav det ju endast Gustav en kärkommen anledning att köpa cerat hos Lucia.</span></p> 
   <p><span id="f000027">Men ett paradis är inte något paradis om där inte finnes en orm,</span> 
    <span id="f000028">och detta oundvikliga attribut anlände också så småningom.</span> 
    <span id="f000029">Den kom i en mycket behaglig skepnad,</span> 
    <span id="f000030">nämligen i form av fröken Sylvia Rosenblom,</span> 
    <span id="f000031">vars pappa nyss gått till de sälla jaktmarkerna.</span> 
    <span id="f000032">Och som ingen mammon får förekomma där,</span> 
    <span id="f000033">hade han sett sig nödsakad att vid avresan lämna sina rikhaltiga världsliga tillhörigheter i sin enda dotters vård.</span></p> 
   <p><span id="f000034">Gustav träffade Sylvia på en bal,</span> 
    <span id="f000035">och blev genast bländad.</span> 
    <span id="f000036">Visserligen måste han för sig själv erkänna att hon,</span> 
    <span id="f000037">fastän söt,</span> 
    <span id="f000038">inte gick upp emot Lucia,</span> 
    <span id="f000039">men däremot var ryktet om hennes kova stort och lysande.</span> 
    <span id="f000040">Möjligen mera stort och lysande än bemälda kova själv.</span></p> 
   <p><span id="f000041">Nu kom en sorglig tid för Lucia.</span> 
    <span id="f000042">Gustavs smak för aspirinpulver svalnade allt mer.</span> 
    <span id="f000043">Nästa nattvakt var han tvungen att gå på sammanträde och kunde bara stanna en kvart,</span> 
    <span id="f000044">gången därpå var han bortbjuden och kom inte alls,</span> 
    <span id="f000045">och nästa gång brydde han sig inte om att ge något motiv för sin bortovaro.</span> 
    <span id="f000046">Och Lucia besvärade honom inte heller.</span> 
    <span id="f000047">Tjänstvilliga väninnor hade upprepade gånger med illa dold glädje rapporterat att Gustav varit synlig ute i sta’n med Sylvia Rosenblom,</span> 
    <span id="f000048">och Lucia fick härigenom sin misstanke bekräftad,</span> 
    <span id="f000049">att en annan kjol kommit emellan.</span> 
    <span id="f000050">Alltså grät hon en skvätt,</span> 
    <span id="f000051">blev sedan indignerad,</span> 
    <span id="f000052">lagade till ett morfinpulver,</span> 
    <span id="f000053">tog det,</span> 
    <span id="f000054">och såg så åter världen med lugna ögon.</span></p> 
   <p><span id="f000055">Men om Gustav glömde Lucia,</span> 
    <span id="f000056">så fanns det dock en,</span> 
    <span id="f000057">som inte svek henne.</span></p> 
   <p><span id="f000058">Det var Prisse.</span></p> 
   <p><span id="f000059">Hans lilla hundhjärna kunde inte fatta varför de sedvanliga apoteksbesöken inställts,</span> 
    <span id="f000060">ty i hans tycke voro dessa en mycket förmånlig institution.</span> 
    <span id="f000061">Han blev nämligen alltid undfägnad med skorpor och småbröd på apotekskvällarna,</span> 
    <span id="f000062">och detta tilltalade honom mycket.</span> 
    <span id="f000063">Men han var dock alltför väl uppfostrad för att förhäva sig därhän att han reagerade mot sin herres och härskares vilja,</span> 
    <span id="f000064">utan han följde fortfarande Gustav lika troget,</span> 
    <span id="f000065">och slickade Sylvias hand med samma energi som förut Lucias.</span></p> 
   <p><span id="f000066">Så en dag kommo Gustav,</span> 
    <span id="f000067">Sylvia och Prisse i sällskap vägen förbi apoteket,</span> 
    <span id="f000068">och Lucia tittade i samma ögonblick ut genom fönstret.</span></p> 
   <p><span id="f000069">»Det var väldigt vad den flickan tittade på dig»,</span> 
    <span id="f000070">sade Sylvia.</span></p> 
   <p><span id="f000071">»Hon är väl kär i mig»,</span> 
    <span id="f000072">förmodade Gustav.</span> 
    <span id="f000073">»Alla fruntimmer ä’ som galna efter mig.»</span></p> 
   <p><span id="f000074">»Ja,</span> 
    <span id="f000075">är det inte vad jag alltid har sagt?</span> 
    <span id="f000076">Det gör ingenting hur en karl ser ut»,</span> 
    <span id="f000077">anmärkte Sylvia oskyldigt,</span> 
    <span id="f000078">och Gustav skulle just replikera något obehagligt,</span> 
    <span id="f000079">när Prisse kilade uppför apotekstrappan och ställde sig där,</span> 
    <span id="f000080">viftande med svansen.</span></p> 
   <p><span id="f000081">»Kom Prisse»,</span> 
    <span id="f000082">röt Gustav med onödig stränghet,</span> 
    <span id="f000083">men Prisses svans fick ännu bättre fart.</span> 
    <span id="f000084">Ett nytt rytande hade endast till följd att Prisse började skrapa på dörren.</span></p> 
   <p><span id="f000085">»Vi fortsätter,</span> 
    <span id="f000086">och ger sjutton i hundrackan.</span> 
    <span id="f000087">Han är ju galen!» sade Gustav ilsket.</span></p> 
   <p><span id="f000088">»Ja,</span> 
    <span id="f000089">vi gör väl det!» svarade Sylvia i så foglig ton,</span> 
    <span id="f000090">att Gustav borde anat oråd.</span> 
    <span id="f000091">Hennes misstankar voro nämligen väckta,</span> 
    <span id="f000092">och hon hade beslutat att undersöka hur det förhöll sig med flickan i fönstret som tittade så väldigt.</span></p> 
   <p><span id="f000093">Redan på kvällen hade hon med ett par tjänstvilliga väninnors hjälp fått veta hela historien och ansåg sig skamligt bedragen.</span> 
    <span id="f000094">Gustav hade ju naturligtvis svurit att hon var den enda han någonsin älskat.</span></p> 
   <p><span id="f000095">Som hon nu var litet romantiskt anlagd beslöt hon att gråta sig till sömns den kvällen,</span> 
    <span id="f000096">som det brukas i böcker,</span> 
    <span id="f000097">men redan när hon knäppte upp blusen började sorgen övergå i förtret och långt innan hon fått av sig håret var hon pin ilsken.</span> 
    <span id="f000098">Då satte hon sig och skrev ett svavelsyrat brev till Gustav,</span> 
    <span id="f000099">och så somnade hon lugnt och glatt,</span> 
    <span id="f000100">i känslan av att hon gjort sin plikt.</span></p> 
   <p><span id="f000101">När Gustav dagen därpå sexton gånger förgäves sökt att träffa Sylvia,</span> 
    <span id="f000102">insåg han,</span> 
    <span id="f000103">att det verkligen var slut,</span> 
    <span id="f000104">och som Lucia just då hade vaktkväll,</span> 
    <span id="f000105">beslöt han att gå på besök hos henne och ordna till,</span> 
    <span id="f000106">så att allt blev bra igen.</span></p> 
   <p><span id="f000107">Klockan halv nio anlände han alltså med en låda konfekt i handen och Prisse i hälarna till apoteket.</span> 
    <span id="f000108">När Lucia i luckan såg vem det var,</span> 
    <span id="f000109">gav hon till ett rop av glädje och överraskning och slängde upp dörren på vid gavel.</span></p> 
   <p><span id="f000110">»Nej,</span> 
    <span id="f000111">se välkommen,</span> 
    <span id="f000112">Gustav,</span> 
    <span id="f000113">så roligt att du hittade hit en gång.</span> 
    <span id="f000114">Stig in!»</span></p> 
   <p><span id="f000115">Med minen av en segrande härförare steg Gustav in i vaktrummet,</span> 
    <span id="f000116">dit Prisse redan kilat i förväg.</span> 
    <span id="f000117">Men i dörren stannade han.</span> 
    <span id="f000118">Där inne satt nämligen en ung man,</span> 
    <span id="f000119">som kelade med Prisse och i ersättning blev tillgivet slickad på hand.</span> 
    <span id="f000120">Han reste sig när Gustav kom in,</span> 
    <span id="f000121">och Lucia kom glädjestrålande fram.</span></p> 
   <p><span id="f000122">»Får jag lov att föreställa min gamle vän herr Stenblad,</span> 
    <span id="f000123">min fästman löjtnant Söderflycht!»</span></p> 
   <hr class="sepBar"/>
   <p class="navBar">
    <a href="p003.xhtml#audio">[Previous]</a>
    <a href="playlist.xhtml#track04">[Contents]</a>
    <a href="#audio">[Top]</a>
    <a href="p005.xhtml#audio">[Next]</a>
   </p>
   <hr class="sepBar"/>
  </section>


 </body>
</html>