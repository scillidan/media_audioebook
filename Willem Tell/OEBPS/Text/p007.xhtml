<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="nl" xml:lang="nl">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p006.xhtml#audio">[Previous]</a>
    <a href="playlist.xhtml#track007">[Contents]</a>
    <a href="p008.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">VIJFDE HOOFDSTUK.<br /></span>
   <span id="f000002">Het lieve Vaderland ten zegen.</span></h1>
   <p><span id="f000003">Een viertal dagen waren na het gebeurde verloopen en Tell had van Claus vernomen hoe Geszler en al wat op de hand van den Oostenrijker was,</span>
   <span id="f000004">woedend waren over den moord op Wolfenschiez gepleegd,</span>
   <span id="f000005">en nog woedender nu hij,</span>
   <span id="f000006">die dezen moord gedaan had,</span>
   <span id="f000007">zoo goed verborgen was,</span>
   <span id="f000008">dat men hem nergens vinden kon.</span></p>
   <p><span id="f000009">Wat er gebeurd was,</span>
   <span id="f000010">wist men niet recht.</span>
   <span id="f000011">Men had de heele bende,</span>
   <span id="f000012">die den moordenaar op zijne vlucht achtervolgd had,</span>
   <span id="f000013">in het gebergte gevonden,</span>
   <span id="f000014">verpletterd door de steenen,</span>
   <span id="f000015">die de woedende föhn van de rotsen naar beneden geslingerd had.</span>
   <span id="f000016">Niet één hunner was den dood ontkomen.</span></p>
   <p><span id="f000017">Toch moest de dood dier mannen gewroken worden,</span>
   <span id="f000018">had Geszler gezegd,</span>
   <span id="f000019">want de Zwitsers waren er de oorzaak van.</span>
   <span id="f000020">Had een hunner Wolfenschiez niet vermoord,</span>
   <span id="f000021">dan zouden die arme soldaten nog in leven zijn,</span>
   <span id="f000022">want wat moesten ze in het gebergte doen?</span>
   <span id="f000023">Niets anders dan den moordenaar achtervolgen.</span></p>
   <p><span id="f000024">„Maar hoe komt het dat men Baumgartens vrouw zoo met rust laat?” vroeg Tell aan Claus.</span></p>
   <p><span id="f000025">„Ja,</span>
   <span id="f000026">dat weet ik!</span>
   <span id="f000027">Overmorgen komt er hulp opdagen uit Oostenrijk.</span>
   <span id="f000028">Ik hoorde Geszler spreken van wel vijfduizend goed gewapende krijgers.</span>
   <span id="f000029">Dan worden,</span>
   <span id="f000030">door heel Zwitserland,</span>
   <span id="f000031">alle burchten en sterkten bezet en kan hij doen,</span>
   <span id="f000032">wat hij wil,</span>
   <span id="f000033">zonder te vreezen dat de verdrukte Zwitsers naar de wapenen grijpen.</span>
   <span id="f000034">Op dit oogenblik zou het te bezien staan,</span>
   <span id="f000035">wie winnen zou,</span>
   <span id="f000036">als de opstand uitbrak.</span>
   <span id="f000037">Zijn echter de hulpbenden er,</span>
   <span id="f000038">dan zal het eerste werk van de Landvoogden zijn om Baumgartens vrouw en kinderen gevangen te nemen,</span>
   <span id="f000039">en dezen zóó te martelen dat ze hem zeggen waar de vluchteling zich verborgen houdt.”</span></p>
   <p><span id="f000040">„Zij kunnen dat niet zeggen,</span>
   <span id="f000041">want ze weten het niet!”</span></p>
   <p><span id="f000042">„Dan vatten ze anderen,</span>
   <span id="f000043">en ze zullen zóó lang gevangen nemen en martelen,</span>
   <span id="f000044">tot ze er één vinden,</span>
   <span id="f000045">die weet waar Baumgarten en de jonge Melchtal zijn.</span>
   <span id="f000046">Ook onder de Zwitsers zijn lafaards,</span>
   <span id="f000047">Tell!”</span></p>
   <p><span id="f000048">Zoo,</span>
   <span id="f000049">en nog meer had Claus gesproken en toen de avond aangebroken was,</span>
   <span id="f000050">was Tell,</span>
   <span id="f000051">als een dief binnen de woning van Baumgarten geslopen,</span>
   <span id="f000052">om de vrouw en kinderen van den vluchteling ook in veiligheid te brengen.</span>
   <span id="f000053">De nacht was zeer donker geweest,</span>
   <span id="f000054">zoodat men het er zelfs op waagde om niet alleen de beste bezittingen en wapenen,</span>
   <span id="f000055">maar ook het vee mede te voeren.</span>
   <span id="f000056">Vóór middernacht waren vrouw en kinderen in de veilige rotsholen,</span>
   <span id="f000057">en andermaal daalde Tell naar beneden om tevens de heele familie van Melchtal daar te brengen,</span>
   <span id="f000058">wat hem ook gelukte,</span>
   <span id="f000059">zonder dat één Oostenrijker er iets van gezien had.</span></p>
   <p><span id="f000060">Het was juist bijtijds geweest,</span>
   <span id="f000061">want toen ze in de holen wellicht nog van de vermoeienissen van den afgeloopen nacht uitrustten,</span>
   <span id="f000062">kwam er een renbode op den Zwing-Uri aan met het bericht,</span>
   <span id="f000063">dat duizend Oostenrijkers op weg naar den burcht waren,</span>
   <span id="f000064">en er zijn zouden eer het middag was.</span></p>
   <p><span id="f000065">„Maar duizend man?” vroeg Geszler.</span>
   <span id="f000066">„De Keizer berichtte mij dat er vijfduizend mannen komen zouden.”</span></p>
   <p><span id="f000067">„Ook Keizers zijn soms genoodzaakt anders te doen,</span>
   <span id="f000068">dan ze willen,</span>
   <span id="f000069">Heer!” zeide de bode.</span>
   <span id="f000070">„In Tyrol is eene groote gisting onder de Vrijboeren.</span>
   <span id="f000071">Zij hebben zich gewapend en daar de Keizer den opstand onderdrukken wil,</span>
   <span id="f000072">zoo heeft hij op het oogenblik daar zooveel volk noodig,</span>
   <span id="f000073">dat hij hierheen,</span>
   <span id="f000074">waar het rustig is,</span>
   <span id="f000075">niet meer manschappen zenden kan.”</span></p>
   <p><span id="f000076">„Hier rustig?” riep Geszler uit.</span>
   <span id="f000077">„Wie heeft den Keizer die leugen wijsgemaakt?”</span></p>
   <p><span id="f000078">„Het is geene leugen,</span>
   <span id="f000079">Heer!</span>
   <span id="f000080">Ben ik niet heel alleen van de oevers van de Bodensee naar hier gekomen?</span>
   <span id="f000081">En wie heeft mij bemoeielijkt?</span>
   <span id="f000082">Niet één!</span>
   <span id="f000083">Ik verzeker u dat in Tyrol zoo iets mij niet zou gelukt zijn!”</span></p>
   <p><span id="f000084">„Het mag zoo zijn,</span>
   <span id="f000085">maar ik zeg u,</span>
   <span id="f000086">dat de gisting hier zeer sterk is.</span>
   <span id="f000087">Zijn de mannen,</span>
   <span id="f000088">die komen,</span>
   <span id="f000089">goed gewapend?”</span></p>
   <p><span id="f000090">„Van top tot teen,</span>
   <span id="f000091">Heer!”</span></p>
   <p><span id="f000092">„En zijn het mannen,</span>
   <span id="f000093">die in de bergen weten te strijden,</span>
   <span id="f000094">die klimmen kunnen als gemzen en moedig zijn als leeuwen?”</span></p>
   <p><span id="f000095">„Dat ze moedig zijn,</span>
   <span id="f000096">weet ik,</span>
   <span id="f000097">Heer!</span>
   <span id="f000098">Maar of ze gewoon zijn in de bergen te strijden,</span>
   <span id="f000099">dat is iets,</span>
   <span id="f000100">dat ik u niet verzekeren durf.</span>
   <span id="f000101">Ik zelf nam nooit deel aan een’ oorlog in het gebergte,</span>
   <span id="f000102">en ik weet dat er zoo meer zijn dan ik.”</span></p>
   <p><span id="f000103">„Nu goed,” sprak Geszler.</span>
   <span id="f000104">„Duizend Oostenrijkers staan gemakkelijk tienduizend Zwitsers,</span>
   <span id="f000105">die,</span>
   <span id="f000106">als het er op aankomt,</span>
   <span id="f000107">laten blijken,</span>
   <span id="f000108">dat ze geboren lafaards zijn.</span>
   <span id="f000109">Intusschen,</span>
   <span id="f000110">men drage zorg dat de Zwitsers niet te weten komen,</span>
   <span id="f000111">dat er opstand in Tyrol is,</span>
   <span id="f000112">en dat het grootste deel van de krijgsbenden,</span>
   <span id="f000113">die ik aanvroeg,</span>
   <span id="f000114">achterbleef om dien opstand te dempen.</span>
   <span id="f000115">Er moet rondgestrooid worden,</span>
   <span id="f000116">dat er binnen enkele dagen nog wel tienduizend komen zullen.</span>
   <span id="f000117">Snel hen,</span>
   <span id="f000118">die komen,</span>
   <span id="f000119">tegemoet,</span>
   <span id="f000120">en deel hun dat mede.</span>
   <span id="f000121">Ze weten dan,</span>
   <span id="f000122">waaraan zich te houden.”</span></p>
   <p><span id="f000123">De bode snelde spoorslags terug en Geszler liet zijn paard zadelen om naar den Sarnenstein te rijden.</span>
   <span id="f000124">Landenberg toch diende ook te weten,</span>
   <span id="f000125">dat er slechts duizend man hulptroepen komen zouden.</span></p>
   <p><span id="f000126">De poorten waren al geopend toen Geszler er aankwam,</span>
   <span id="f000127">en op het ruime binnenhof was slechts één man te zien.</span>
   <span id="f000128">Die man was Claus.</span></p>
   <p><span id="f000129">„Opgepast,</span>
   <span id="f000130">Clausje,” mompelde deze,</span>
   <span id="f000131">„dat jij je nu niet verklikt.</span>
   <span id="f000132">Er is wat gaande,</span>
   <span id="f000133">want hij kijkt als eene lucht met stormwolken.”</span></p>
   <p><span id="f000134">Bedaard ging hij nu voort met een groot ledig wijnvat schoon te maken,</span>
   <span id="f000135">en hij deed,</span>
   <span id="f000136">alsof hij niets hoorde of zag.</span></p>
   <p><span id="f000137">„Zeg eens,</span>
   <span id="f000138">lummel,</span>
   <span id="f000139">is uw Heer soms al op de jacht?” snauwde Geszler hem toe.</span></p>
   <p><span id="f000140">Claus bleef boenen en poetsen.</span></p>
   <p><span id="f000141">Daar voelde hij een’ zweepslag over den rug.</span></p>
   <p><span id="f000142">Hij had dien verwacht,</span>
   <span id="f000143">zoodat hij er niet van schrikte.</span>
   <span id="f000144">Toch deed hij,</span>
   <span id="f000145">alsof een plotselinge schrik hem overviel.</span>
   <span id="f000146">Hij liet den borstel vallen,</span>
   <span id="f000147">wierp het vat om en keek toen met een paar wijdgeopende doovemansoogen den Landvoogd vol verbazing aan.</span></p>
   <p><span id="f000148">„Zoo,</span>
   <span id="f000149">voel je nou?” beet Geszler hem toe.</span>
   <span id="f000150">„Waar is je Heer?”</span></p>
   <p><span id="f000151">Heel beleefd nam Claus de muts van het hoofd en riep op den harden toon van dooven:</span>
   <span id="f000152">„Claus de keldermeester ben ik,</span>
   <span id="f000153">Heer!</span>
   <span id="f000154">Om Uwe Edelheid te dienen,</span>
   <span id="f000155">Claus de keldermeester.”</span></p>
   <p><span id="f000156">„Dat raakt mij niet!</span>
   <span id="f000157">Je mag Friedel heeten en hondenjongen zijn!</span>
   <span id="f000158">Ik vraag waar je Heer is?”</span></p>
   <p><span id="f000159">„Claus is doof,</span>
   <span id="f000160">Heer!</span>
   <span id="f000161">Hij verstaat u niet.</span>
   <span id="f000162">Hij verstaat niemand!”</span></p>
   <p><span id="f000163">Een luid gelach klonk over het plein,</span>
   <span id="f000164">het was Landenberg,</span>
   <span id="f000165">die dit lachen deed hooren.</span></p>
   <p><span id="f000166">„Dat zal een verrukkelijk gesprek worden,” riep hij,</span>
   <span id="f000167">alweer schaterlachend.</span>
   <span id="f000168">„Je weet toch,</span>
   <span id="f000169">Geszler,</span>
   <span id="f000170">dat je even goed tegen een’ boom praten kunt.</span>
   <span id="f000171">Hij hoort niets!”</span></p>
   <p><span id="f000172">De twee vrienden naderden nu elkander,</span>
   <span id="f000173">doch niet zoodra zag Landenberg het nijdige gezicht van Geszler of hij riep weer lachend uit.</span>
   <span id="f000174">„Was mijn wijn u gisteren avond te zwaar en heb je nu een’ slapeloozen nacht doorgebracht?</span>
   <span id="f000175">Kom binnen,</span>
   <span id="f000176">ik zal u een’ dronk geven,</span>
   <span id="f000177">die u herstelt!”</span></p>
   <p><span id="f000178">„Lach niet zoo als een zot,” snauwde Geszler hem toe.</span>
   <span id="f000179">„Gij weet niet met welk eene Jobstijding ik kom!”</span></p>
   <p><span id="f000180">Niet zoodra was dit gezegd of Landenberg,</span>
   <span id="f000181">die inderdaad een groote lafaard was,</span>
   <span id="f000182">hield op met lachen.</span>
   <span id="f000183">Hij verbleekte en vroeg:</span>
   <span id="f000184">„Eene Jobstijding?”</span></p>
   <p><span id="f000185">Woedend boende Claus er op los en maakte met het ledige vat een leven van geweld,</span>
   <span id="f000186">doch zorgde wel,</span>
   <span id="f000187">dat geen enkel woord hem ontging.</span></p>
   <p><span id="f000188">„Ja,</span>
   <span id="f000189">eene echte Jobstijding,” sprak Geszler,</span>
   <span id="f000190">die afgestegen was en zijn paard bij den toom hield.</span>
   <span id="f000191">„Tyrol is in opstand!”</span></p>
   <p><span id="f000192">„Gelukkig ver van huis,” antwoordde Landenberg,</span>
   <span id="f000193">die terstond weer moed kreeg.</span></p>
   <p><span id="f000194">„Wees maar niet zoo gerust,” vervolgde Geszler.</span>
   <span id="f000195">„Een kwaad gerucht verbreidt zich snel.”</span></p>
   <p><span id="f000196">„Laat het zich verbreiden.</span>
   <span id="f000197">Wij behoeven nu de Zwitsersche boeren niet meer te vreezen.</span>
   <span id="f000198">Vier of vijfduizend man zullen allen lust tot opstand der Zwitsers doen vergaan!”</span></p>
   <p><span id="f000199">„Wie spreekt van vier- of vijfduizend man?</span>
   <span id="f000200">Ik niet!</span>
   <span id="f000201">Een renbode is gekomen met het bericht dat er slechts duizend man zullen komen!”</span></p>
   <p><span id="f000202">„Slechts duizend man?</span>
   <span id="f000203">Waarom?”</span></p>
   <p><span id="f000204">„Omdat de anderen in Tyrol moeten blijven.”</span></p>
   <p><span id="f000205">„En wanneer zullen die duizend man er zijn?”</span></p>
   <p><span id="f000206">„De bode zeide mij dat hij van de oevers der Bodensee kwam,</span>
   <span id="f000207">en dat het volk vóór den middag op den Zwing-Uri zijn zou.</span>
   <span id="f000208">Begrijpt ge nu dat uw wijn en een slapelooze nacht niet de oorzaak zijn,</span>
   <span id="f000209">dat ik ontstemd ben?”</span></p>
   <p><span id="f000210">„Volkomen!</span>
   <span id="f000211">Maar die opstand in Tyrol zal spoedig gedempt zijn!”</span></p>
   <p><span id="f000212">„Reken daar niet op!</span>
   <span id="f000213">De Tyrolers zijn als koppig vee bij een’ brand.</span>
   <span id="f000214">Zij loopen tegen de vlammen in!”</span></p>
   <p><span id="f000215">„Goed,</span>
   <span id="f000216">om dan in de vlammen om te komen!”</span></p>
   <p><span id="f000217">„Ja,</span>
   <span id="f000218">maar om eerst neer te stooten,</span>
   <span id="f000219">wat tegenweer biedt.</span>
   <span id="f000220">En weet je wel,</span>
   <span id="f000221">dat het tegen het najaar loopt en de winter op de bergen veel vroeger invalt dan in de dalen?</span>
   <span id="f000222">In den winter kan een Oostenrijker niet in het gebergte strijden,</span>
   <span id="f000223">maar een Tyroler trekt zich de koude niet aan,</span>
   <span id="f000224">en al liggen alle kloven met sneeuw bedekt,</span>
   <span id="f000225">hij weet waar hij den voet zetten moet om niet in de diepte te storten.”</span></p>
   <p><span id="f000226">„Maar wat zullen wij nu doen?”</span></p>
   <p><span id="f000227">„Het beste is,</span>
   <span id="f000228">snel handelen en allereerst de heele bende van Melchtal en van Baumgarten in de kelders van Zwing-Uri een plaatsje geven.</span>
   <span id="f000229">Dat zal schrik zetten onder de boeren!</span>
   <span id="f000230">En als ze dan tegen den middag de hulpbenden zien komen,</span>
   <span id="f000231">dan…”</span></p>
   <p><span id="f000232">„Dan zien ze dat het maar een handvol volks is en krijgen we de poppen aan het dansen.</span>
   <span id="f000233">Ik ken de Zwitsers!”</span></p>
   <p><span id="f000234">„Ik ook,</span>
   <span id="f000235">maar als ze die luî hooren vertellen dat ze slechts de voorhoede van een groot bezettings-leger uitmaken,</span>
   <span id="f000236">dan zullen ze zich wel kalm houden.</span>
   <span id="f000237">Maar laat die kerel de wereld vergaan?”</span></p>
   <p><span id="f000238">De vraag gold Claus,</span>
   <span id="f000239">en dat mocht met recht gevraagd worden,</span>
   <span id="f000240">want hij ging als een dolle tekeer,</span>
   <span id="f000241">en het was alsof hij met borstel en wijnvat een hevig onweder wilde nabootsen.</span></p>
   <p><span id="f000242">„Ga mee naar binnen,” sprak Landenberg glimlachende om het geweld dat de „doove kwartel” maakte.</span></p>
   <p><span id="f000243">„Neen,</span>
   <span id="f000244">we hebben onzen tijd noodig.</span>
   <span id="f000245">Wapent uwe mannen en neem de geheele familie Melchtal gevangen en breng ze bij mij op den burcht.”</span></p>
   <p><span id="f000246">„En gij,</span>
   <span id="f000247">wat zult gij doen?”</span></p>
   <p><span id="f000248">„Ik zal met mijne mannen de Baumgartens in verzekerde bewaring brengen.</span>
   <span id="f000249">En heeft de Keizer woord gehouden,</span>
   <span id="f000250">dan weten we vóór het avond is,</span>
   <span id="f000251">waar de twee vluchtelingen zijn.”</span></p>
   <p><span id="f000252">„Wat heeft de Keizer dan beloofd?”</span></p>
   <p><span id="f000253">„Twee beulen met martelwerktuigen om tot bekentenis der waarheid te brengen,</span>
   <span id="f000254">wie zwijgen wil.”</span></p>
   <p><span id="f000255">„Als ze niet spreken willen,</span>
   <span id="f000256">laten ze zich doodmartelen zonder een woord te zeggen.</span>
   <span id="f000257">Wat hebben we bij dien ouden Melchtal gewonnen met hem de oogen uit te steken?”</span></p>
   <p><span id="f000258">„Gij vergeet dat niet iedere Zwitser een Melchtal is,</span>
   <span id="f000259">Landenberg!</span>
   <span id="f000260">Vooral kinderen zijn het niet!</span>
   <span id="f000261">Maar wij verpraten onzen tijd en moeten gaan handelen.</span>
   <span id="f000262">Heden avond wacht ik u op mijn’ burcht,</span>
   <span id="f000263">om op het welslagen van onze plannen een’ beker te ledigen.”</span></p>
   <p><span id="f000264">„Een doof mensch moet toch wat hooren,” grinnikte Claus,</span>
   <span id="f000265">toen Geszler de kasteelpoort uitreed en Landenberg het wachthuis van de burchtbezetting binnentrad.</span>
   <span id="f000266">„Als Tell nu maar heeft kunnen doen,</span>
   <span id="f000267">wat ik hem aangeraden heb,</span>
   <span id="f000268">dan zullen die twee van avond geen vroolijk gezicht zetten en den wijn zuur vinden.</span>
   <span id="f000269">Maar als hij heeft uitgesteld tot een’ volgenden nacht,</span>
   <span id="f000270">ja,</span>
   <span id="f000271">dan is het te laat en de arme stakkerds zullen er van lusten.</span>
   <span id="f000272">En zwijgen?</span>
   <span id="f000273">Ja,</span>
   <span id="f000274">dat zullen ze,</span>
   <span id="f000275">want ze moeten.</span>
   <span id="f000276">Alleen de oude Melchtal weet waar zijn Arnold zich bevindt;</span>
   <span id="f000277">de anderen weten niets.</span>
   <span id="f000278">Zelfs Baumgartens vrouw weet slechts dat haar man het ontkomen is;</span>
   <span id="f000279">waar hij zich ophoudt,</span>
   <span id="f000280">dat weet zij niet.</span>
   <span id="f000281">De armen!</span>
   <span id="f000282">De beul zal er hen destemeer om pijnigen,</span>
   <span id="f000283">want hij zal hun zwijgen geene onmacht,</span>
   <span id="f000284">maar onwil noemen.</span>
   <span id="f000285">Wie weet,</span>
   <span id="f000286">martelt hij ze niet dood!</span>
   <span id="f000287">O,</span>
   <span id="f000288">als Tell maar niet uitgesteld heeft!”</span></p>
   <p><span id="f000289">Hij zweeg even en richtte het hoofd op;</span>
   <span id="f000290">want hij hoorde wat.</span></p>
   <p><span id="f000291">Toch moest hij met dat luisteren alweer heel voorzichtig zijn;</span>
   <span id="f000292">want als men hem zag luisteren,</span>
   <span id="f000293">als er wat te hooren was,</span>
   <span id="f000294">dan zou men er achter komen,</span>
   <span id="f000295">dat hij niet zoo doof was,</span>
   <span id="f000296">als hij zich hield.</span></p>
   <p><span id="f000297">En wat hoorde hij?</span></p>
   <p><span id="f000298">Met Tell had hij eene afspraak gemaakt,</span>
   <span id="f000299">en wel deze:</span>
   <span id="f000300">Waren de Melchtal’s en Baumgarten’s in veiligheid,</span>
   <span id="f000301">dan zou hij van een’ naburigen berg zesmaal den schellen loktoon van den lammergier laten hooren.</span>
   <span id="f000302">Bootste hij echter den angstkreet van een’ vluchtenden valk na,</span>
   <span id="f000303">dan was het hem niet gelukt.</span></p>
   <p><span id="f000304">Een gelukkige lach trok over Claus’ gelaat.</span>
   <span id="f000305">Tot zesmaal achtereen klonk de loktoon des lammergiers.</span></p>
   <p><span id="f000306">„Smakelijk drinken vanavond,</span>
   <span id="f000307">Oostenrijkers!” mompelde hij.</span>
   <span id="f000308">„Gladde vogels zijt ge,</span>
   <span id="f000309">dat moet ik erkennen,</span>
   <span id="f000310">maar Tell en ik zijn gladder.”</span></p>
   <p><span id="f000311">Een erg ondeugende lach kwam evenwel voor den dag,</span>
   <span id="f000312">toen hij Landenberg aan het hoofd van een twintigtal gewapende ruiters den burcht zag verlaten,</span>
   <span id="f000313">langs den krommen bergweg.</span>
   <span id="f000314">Hij wist immers het doel van dien tocht en,</span>
   <span id="f000315">hij wist ook dat ze de vogels gevlogen zouden vinden.</span></p>
   <p><span id="f000316">Toen een paar uur later uit de verte een dikke rook opsteeg,</span>
   <span id="f000317">begreep Claus dat Landenberg,</span>
   <span id="f000318">zijn doel missende,</span>
   <span id="f000319">eene laaghartige wraak genomen had door huis,</span>
   <span id="f000320">stal en bergschuur in brand te steken.</span></p>
   <p><span id="f000321">„De lafaard,” bromde hij,</span>
   <span id="f000322">„toont zijn’ moed aan weerlooze voorwerpen.</span>
   <span id="f000323">Wacht maar,</span>
   <span id="f000324">vriendje!</span>
   <span id="f000325">Aan alles komt een einde,</span>
   <span id="f000326">ook aan Oostenrijksche dwingelandij.</span>
   <span id="f000327">En het zal waarlijk niet aan Claus haperen,</span>
   <span id="f000328">als dat einde er niet veel spoediger is dan gij en uw vriend Geszler denkt.</span>
   <span id="f000329">Liever vandaag nog dan morgen.”</span></p>
   <p><span id="f000330">Hij zweeg,</span>
   <span id="f000331">balde nog even de vuist en begon alweer met andere vaten schoon te maken.</span></p>
   <p><span id="f000332">Kort daarop keerden de ruiters weer,</span>
   <span id="f000333">en al dadelijk was het hun aan te zien,</span>
   <span id="f000334">dat ze woedend waren.</span>
   <span id="f000335">Afstijgen,</span>
   <span id="f000336">aftuigen en wegbrengen der paarden geschiedde buitengewoon driftig en onder het ruwste gevloek.</span></p>
   <p><span id="f000337">„Maar de verrader zal gevonden worden!” liet een ruiter zich hooren.</span></p>
   <p><span id="f000338">„Ja,</span>
   <span id="f000339">dat moet!</span>
   <span id="f000340">En hij moet hier op den Sarnenstein schuilen,” zeide een ander.</span></p>
   <p><span id="f000341">„Ik begrijp niet,</span>
   <span id="f000342">wie het zou kunnen zijn,” sprak nu weer een derde.</span>
   <span id="f000343">„Wij,</span>
   <span id="f000344">Oostenrijkers,</span>
   <span id="f000345">doen het niet,</span>
   <span id="f000346">want wie onzer houdt zooveel van dat Zwitsersche vee om het te waarschuwen,</span>
   <span id="f000347">als gevaar dreigt?”</span></p>
   <p><span id="f000348">„Maar er zijn er van dat Zwitsersche vee toch nog op den burcht,” meende er weer een.</span>
   <span id="f000349">„Overal weten ze luisterend zich in te dringen,</span>
   <span id="f000350">en als ze maar de helft weten,</span>
   <span id="f000351">dan weten ze al veel te veel.”</span></p>
   <p><span id="f000352">„Ik weet niet of ik het mis heb,” dus liet nu een grijze snorrebaard zich hooren,</span>
   <span id="f000353">„maar één is er,</span>
   <span id="f000354">dien ik niet vertrouw en dien ik in staat acht,</span>
   <span id="f000355">ons allen beet te nemen!”</span></p>
   <p><span id="f000356">„En wie zou dat zijn?”</span></p>
   <p><span id="f000357">„Claus de keldermeester,</span>
   <span id="f000358">geen mensch anders!”</span></p>
   <p><span id="f000359">Een luid gelach steeg op.</span></p>
   <p><span id="f000360">Claus alleen lachte niet en boende er lustig op los,</span>
   <span id="f000361">maar hooren deed hij alles.</span></p>
   <p><span id="f000362">„Die oude snorrebaard,” dacht hij,</span>
   <span id="f000363">„is er achter.</span>
   <span id="f000364">Goed dat ik het weet.</span>
   <span id="f000365">Hij ligt het eerst aan de beurt om hem zijne wijsheid betaald te zetten.”</span></p>
   <p><span id="f000366">„Maar,</span>
   <span id="f000367">Ludwig,” vroeg er nu een uit den hoop,</span>
   <span id="f000368">„weet gij dan niet,</span>
   <span id="f000369">dat Claus stokdoof is?”</span></p>
   <p><span id="f000370">„Dat weet ik zeer goed,” snauwde de snorrebaard.</span></p>
   <p><span id="f000371">„Nu is hij er niet achter,” meesmuilde Claus.</span></p>
   <p><span id="f000372">„Welnu,</span>
   <span id="f000373">dan?</span>
   <span id="f000374">Hoe kan hij dan achter de geheimen van de Landvoogden komen?”</span></p>
   <p><span id="f000375">„Een doove kan aan de beweging der lippen zien,</span>
   <span id="f000376">wat een ander zegt,” klonk het ophelderend.</span></p>
   <p><span id="f000377">Hieraan had men niet gedacht,</span>
   <span id="f000378">doch nu Ludwig het zeide,</span>
   <span id="f000379">ja,</span>
   <span id="f000380">nu begrepen ze toch,</span>
   <span id="f000381">dat die Claus wel eens de man zijn kon,</span>
   <span id="f000382">die de woorden iemand van de lippen keek.</span></p>
   <p><span id="f000383">„Dadelijk de proef genomen,” hernam de snorrebaard.</span>
   <span id="f000384">„Gij zult zien dat ik gelijk heb!”</span></p>
   <p><span id="f000385">Hij naderde nu Claus,</span>
   <span id="f000386">die dacht:</span>
   <span id="f000387">„Wat heeft die man het mis!</span>
   <span id="f000388">Die kunst heeft Claus nooit kunnen leeren en hij kent ze nog niet.</span>
   <span id="f000389">Opgepast,</span>
   <span id="f000390">Claus!</span>
   <span id="f000391">Daar is de gevaarlijke baas!”</span></p>
   <p><span id="f000392">Clans boende er lustig op los toen de snorrebaard hem naderde en op den schouder tikte.</span></p>
   <p><span id="f000393">Claus schrikte en keek hem met zijne wijdgeopende doovemansoogen zoo kalverachtig aan,</span>
   <span id="f000394">dat al de ruiters in een luid gelach uitbarstten.</span></p>
   <p><span id="f000395">Claus lachte dom mee;</span>
   <span id="f000396">hierin stak geen kwaad.</span>
   <span id="f000397">Hij zag immers anderen lachen?</span>
   <span id="f000398">Waarom zou hij het nu ook niet doen?</span></p>
   <p><span id="f000399">„Ik heb dorst en wil wijn,” zeide de snorrebaard heel langzaam.</span></p>
   <p><span id="f000400">Claus bleef hem dom aankijken en zeide met de schorste stem,</span>
   <span id="f000401">die hij maken kon,</span>
   <span id="f000402">doch zoo luid mogelijk:</span>
   <span id="f000403">„Ja die vaten worden weer gevuld.”</span></p>
   <p><span id="f000404">Geene spier van zijn gelaat vertrok.</span></p>
   <p><span id="f000405">„Je bent een ezel,” snauwde de ruiter.</span></p>
   <p><span id="f000406">„Als de druiven rijp zijn,” antwoordde Claus.</span></p>
   <p><span id="f000407">Een nieuw gelach deed zich hooren,</span>
   <span id="f000408">doch nu stelde Claus zich beleedigd aan en schreeuwde:</span>
   <span id="f000409">„Het staat je mooi een doof mensch uit te lachen!</span>
   <span id="f000410">Schaam je je niet?”</span></p>
   <p><span id="f000411">De snorrebaard was nog niet overtuigd en vroeg nu nog eens,</span>
   <span id="f000412">maar veel langzamer:</span>
   <span id="f000413">„Heb je niet wat wijn voor me?</span>
   <span id="f000414">Ik heb dorst!”</span></p>
   <p><span id="f000415">„Man,</span>
   <span id="f000416">al praat je tot morgen ochtend op dezen tijd,</span>
   <span id="f000417">dan ben je nog even ver,” schreeuwde Claus.</span>
   <span id="f000418">„Ik versta je niet.</span>
   <span id="f000419">Kan je me niet door teekens te kennen geven,</span>
   <span id="f000420">wat je wilt?”</span></p>
   <p><span id="f000421">Nijdig,</span>
   <span id="f000422">omdat de proef mislukt was,</span>
   <span id="f000423">liet de oude ruiter Claus staan en keerde tot zijne makkers terug,</span>
   <span id="f000424">zeggende:</span>
   <span id="f000425">„Ik heb me vergist!</span>
   <span id="f000426">Claus kan de verrader niet zijn.</span>
   <span id="f000427">Hij hoort niet wat er gezegd wordt,</span>
   <span id="f000428">en hij ziet het niet ook!”</span></p>
   <p><span id="f000429">„Ondertusschen is oppassen nu de boodschap,” dacht Claus en ging met zijn werk voort,</span>
   <span id="f000430">scherp toeluisterend wat er gezegd werd.</span>
   <span id="f000431">Er hing zeer veel voor hem en zijne vrienden van af,</span>
   <span id="f000432">dat hij zich niet verried.</span>
   <span id="f000433">Hij moest nu ook oppassen,</span>
   <span id="f000434">dat hij niet te veel zeide.</span>
   <span id="f000435">Wanneer toch Geszler en Landenberg samen met elkander spraken en hij alleen was er bij,</span>
   <span id="f000436">dan zouden ze natuurlijk er achter komen,</span>
   <span id="f000437">dat niemand anders dan hij voor verklikker speelde.</span>
   <span id="f000438">Met een:</span>
   <span id="f000439">„Het wordt er voor Claus niet gemakkelijker op,</span>
   <span id="f000440">en het wordt meer dan tijd,</span>
   <span id="f000441">dat de Oostenrijkers het land uitgejaagd worden,” rolde hij de vaten in de kelders.</span></p>
   <p><span id="f000442">Terwijl hij hier aan het werk was,</span>
   <span id="f000443">hoorde hij al weer den hoefslag van een naderend paard,</span>
   <span id="f000444">en even door een der luchtgaten glurend,</span>
   <span id="f000445">zag hij dat het Geszler was,</span>
   <span id="f000446">blijkbaar in een’ zeer opgewonden toestand.</span></p>
   <p><span id="f000447">Landenberg liep hem tegemoet.</span></p>
   <p><span id="f000448">„Waarom heb je de Melchtals niet op den Zwing-Uri gebracht?” bulderde Geszler.</span>
   <span id="f000449">„Ik had je toch bevolen dit te doen?”</span></p>
   <p><span id="f000450">„Bevolen?” riep Landenberg,</span>
   <span id="f000451">„mij bevolen?</span>
   <span id="f000452">Sedert wanneer is de Rijksvoogd Landenberg de mindere van den Rijksvoogd Geszler?</span>
   <span id="f000453">Gij hebt mij niet te bevelen.</span>
   <span id="f000454">Slechts één is er,</span>
   <span id="f000455">die Landenberg beveelt en wien Landenberg gehoorzamen zal.</span>
   <span id="f000456">Die één is Keizer Albrecht,</span>
   <span id="f000457">maar heet niet Geszler van Bruneck.</span>
   <span id="f000458">Deze is de gelijke van Ridder Beringer van Landenberg.”</span></p>
   <p><span id="f000459">Geszler werd vuurrood van kwaadheid en sloeg de hand aan het zwaard.</span></p>
   <p><span id="f000460">„Komaan,” dacht Claus,</span>
   <span id="f000461">„zoo gaat het goed!</span>
   <span id="f000462">Dat helpt huishouden!”</span></p>
   <p><span id="f000463">Landenberg week achteruit en zeide nu:</span>
   <span id="f000464">„Zie,</span>
   <span id="f000465">nu wordt gij boos,</span>
   <span id="f000466">maar dat is mijne schuld niet.</span>
   <span id="f000467">Aan uwe bevelen heb ik niet voldaan,</span>
   <span id="f000468">maar wel aan uw verzoek!”</span></p>
   <p><span id="f000469">„De lafaard bakt zoete broodjes,” mompelde Claus.</span>
   <span id="f000470">„Maar,</span>
   <span id="f000471">dat is niets.</span>
   <span id="f000472">Een lafaard haat in het geheim,</span>
   <span id="f000473">en ik ben er zeker van,</span>
   <span id="f000474">dat van dit oogenblik af,</span>
   <span id="f000475">Geszler geen’ grooter vijand heeft dan mijn’ meester.”</span></p>
   <p><span id="f000476">„En waarom bracht gij dan uwe gevangenen niet op den Zwing-Uri?” vroeg Geszler.</span>
   <span id="f000477">„Hier de Sarnenstein heeft geene geschikte kerkers voor dat gespuis!”</span></p>
   <p><span id="f000478">„Ik bracht ze niet,</span>
   <span id="f000479">omdat het heele nest verlaten was.</span>
   <span id="f000480">Zelfs het huisraad was verdwenen en geen vee was in den stal te zien!”</span></p>
   <p><span id="f000481">Geszler verbleekte en zeide:</span>
   <span id="f000482">„Dan moet er in onze nabijheid een verrader zijn.</span>
   <span id="f000483">Ook ik vond geen der Baumgartens en ook niets dan een ledig huis en ledige stallen.</span>
   <span id="f000484">Wat hielp het,</span>
   <span id="f000485">dat ik alles in de asch liet leggen?”</span></p>
   <p><span id="f000486">„Dat deed ik ook,” antwoordde Landenberg,</span>
   <span id="f000487">„maar het helpt toch zooveel dat daar geene samenzweringen meer kunnen gehouden worden!”</span></p>
   <p><span id="f000488">„De samenzweringen hebben hier op den Sarnenstein plaats,” snauwde Geszler.</span></p>
   <p><span id="f000489">Landenberg,</span>
   <span id="f000490">die het niet meer waagde om in het openbaar zoo stout tegenover zijn’ ambtgenoot op te treden,</span>
   <span id="f000491">sprak nu heel kalm:</span>
   <span id="f000492">„Het kan zijn,</span>
   <span id="f000493">dat de verrader hier schuilt,</span>
   <span id="f000494">maar even goed kan hij op den Zwing-Uri gevonden worden.”</span></p>
   <p><span id="f000495">„De verraders zullen wel oppassen,</span>
   <span id="f000496">dat ze niet op den Zwing-Uri komen,” hervatte Geszler.</span>
   <span id="f000497">„Zij kennen mij en weten met wien ze te doen hebben.”</span></p>
   <p><span id="f000498">„Zoudt gij dan denken,</span>
   <span id="f000499">dat ze op den Sarnenstein veiliger zijn?</span>
   <span id="f000500">Gij ziet mij toch niet aan voor iemand,</span>
   <span id="f000501">die de Zwitsers vreest?”</span></p>
   <p><span id="f000502">„Ik weet niet,</span>
   <span id="f000503">wie gij vreest en wie gij niet vreest,</span>
   <span id="f000504">maar dat al onze beste plannen verraden worden,</span>
   <span id="f000505">dat weet ik wel.</span>
   <span id="f000506">Wij ondervonden het heden op de treurigste manier.</span>
   <span id="f000507">En als ik u een’ raad mag geven,</span>
   <span id="f000508">ontsla dan alle Zwitsers uit uw’ dienst,</span>
   <span id="f000509">vooral dien dooven kwartel.”</span></p>
   <p><span id="f000510">Landenberg lachte,</span>
   <span id="f000511">maar hij daar in den kelder lachte niet,</span>
   <span id="f000512">doch bromde:</span>
   <span id="f000513">„Je rijk is hier uit,</span>
   <span id="f000514">Claus!</span>
   <span id="f000515">Ze hebben je in het oog!”</span></p>
   <p><span id="f000516">Daar Geszler en Landenberg zich verwijderden,</span>
   <span id="f000517">kon Claus niet meer luisteren.</span>
   <span id="f000518">Hij begon dus weer aan zijn gewoon werk en verzette een groot ledig vat.</span></p>
   <p><span id="f000519">Opeens kwam er een blijde trek op zijn gelaat.</span></p>
   <p><span id="f000520">„Ha,” mompelde hij,</span>
   <span id="f000521">„hier achter is de deur naar de gang,</span>
   <span id="f000522">die naar beneden in de rots gehakt is en in het bosch uitkomt.</span>
   <span id="f000523">Jaren lang is er al naar gezocht.</span>
   <span id="f000524">Komaan,</span>
   <span id="f000525">Claus,</span>
   <span id="f000526">je hebt je eigen sleutels,</span>
   <span id="f000527">en als je hier in den kelder bent,</span>
   <span id="f000528">kan je alles hooren,</span>
   <span id="f000529">wat op het plein en in de feestzaal voorvalt en gezegd wordt.</span>
   <span id="f000530">Vooral die feestzaal lijkt je,</span>
   <span id="f000531">want</span></p>
   <p><span id="f000532">„Als de wijn is in den man,</span>
   <span id="f000533">Dan is de wijsheid in de kan.”</span></p>
   <p><span id="f000534">Ga nu die gang maar in en schuif dan het vat voor de deur.</span>
   <span id="f000535">Hoe heerlijk,</span>
   <span id="f000536">dat die deur niet naar den kelderkant draait,</span>
   <span id="f000537">maar naar de gang opengaat!</span>
   <span id="f000538">Als het andersom was,</span>
   <span id="f000539">dan was er geen kijk op om het vat er voor te krijgen.</span>
   <span id="f000540">Zorg nu maar voor een’ goeden voorraad van eten en drinken,</span>
   <span id="f000541">dan kan je in die gang wonen en altijd aanwezig zijn om te luisteren,</span>
   <span id="f000542">als je denkt,</span>
   <span id="f000543">dat er wat te luisteren is!</span>
   <span id="f000544">Rep je!</span>
   <span id="f000545">De baas kan zóó komen!”</span></p>
   <p><span id="f000546">Claus bracht nu brood en vleesch en eenige kannen landwijn in de gang,</span>
   <span id="f000547">schoof het groote vat er voor,</span>
   <span id="f000548">sloot de deur en grendelde die aan de gangzijde.</span>
   <span id="f000549">Bij mogelijke ontdekking kon hij dan toch ontkomen zijn eer men de deur geopend had.</span></p>
   <p><span id="f000550">Zoodra hij nu in de gang was liep hij op den tast verder,</span>
   <span id="f000551">en ontdekte weldra eene lichte plek.</span>
   <span id="f000552">Toen hij die genaderd was,</span>
   <span id="f000553">zag hij dat het de koker was waardoor men drinkwater naar boven haalde.</span>
   <span id="f000554">Daar onder die koker was dus de kleine bergbeek,</span>
   <span id="f000555">die onder de rots doorstroomde.</span></p>
   <p><span id="f000556">Over die beek lagen twee zware balken om hem,</span>
   <span id="f000557">die in deze gang kwam,</span>
   <span id="f000558">gelegenheid te geven aan de overzijde te komen.</span></p>
   <p><span id="f000559">Op die balken bleef hij even staan en keek naar boven.</span></p>
   <p><span id="f000560">„Eene geringe moeite om omhoog te klauteren en ook langs dezen weg in den burcht te komen,” dacht Claus.</span>
   <span id="f000561">„We zullen het van avond al hebben,</span>
   <span id="f000562">of…”</span></p>
   <p><span id="f000563">Hij luisterde.</span></p>
   <p><span id="f000564">„Ze zijn in den kelder en zoeken mij,” zeide hij lachend.</span></p>
   <p><span id="f000565">„Ik heb hem een half uur geleden in den kelder zien gaan,</span>
   <span id="f000566">Heer!” hoorde Claus den ouden snorrebaard zeggen.</span></p>
   <p><span id="f000567">„Dat kan,</span>
   <span id="f000568">maar nu is hij er niet meer!</span>
   <span id="f000569">Ga terstond alle plaatsen van den burcht afzetten,</span>
   <span id="f000570">waar hij ontsnappen kan.</span>
   <span id="f000571">Ik geloof nu ook,</span>
   <span id="f000572">dat hij de verrader is en ik wed,</span>
   <span id="f000573">dat hij even goed hoort als wij,</span>
   <span id="f000574">en alleen maar voor den doove gespeeld heeft om achter onze geheimen te komen.”</span></p>
   <p><span id="f000575">„Ik weet het zeker,</span>
   <span id="f000576">Heer!” antwoordde de oude soldaat.</span>
   <span id="f000577">„Ik heb hem dezen morgen op de proef gesteld,</span>
   <span id="f000578">maar hoe slim hij zich ook wist te redden,</span>
   <span id="f000579">toch zag ik zeer goed,</span>
   <span id="f000580">dat hij mij begreep.</span>
   <span id="f000581">Hij is evenwel stokdoof,</span>
   <span id="f000582">dat is waar,</span>
   <span id="f000583">doch hij kan aan de lippen zien,</span>
   <span id="f000584">wat iemand zegt.”</span></p>
   <p><span id="f000585">„Gij kunt gelijk hebben,</span>
   <span id="f000586">Ludwig!</span>
   <span id="f000587">Hieraan heb ik nooit gedacht.</span>
   <span id="f000588">Maar nu aan het zoeken!</span>
   <span id="f000589">En als gij hem vindt,</span>
   <span id="f000590">korte metten gemaakt en hem terstond opgehangen!</span>
   <span id="f000591">Een doode zal ons geen kwaad meer doen!”</span></p>
   <p><span id="f000592">De twee verlieten den kelder en Claus hoorde de deur dichtgrendelen.</span></p>
   <p><span id="f000593">„Dat is bijtijds de plaat gepoetst,</span>
   <span id="f000594">Claus,” bromde hij.</span>
   <span id="f000595">„Maar die Ludwig is een baas,</span>
   <span id="f000596">dat moet ik zeggen.</span>
   <span id="f000597">Toch is de man de kwaadste niet.</span>
   <span id="f000598">Hij dient zijn’ meester trouw,</span>
   <span id="f000599">en als ik hem eens te pakken krijg,</span>
   <span id="f000600">nu,</span>
   <span id="f000601">ik zal hem niet ophangen!”</span></p>
   <p><span id="f000602">Thans ging onze gewezen doove alweer verder.</span>
   <span id="f000603">De gang liep gelijkmatig rechtuit en was kurkdroog.</span></p>
   <p><span id="f000604">Na een kwartier uur loopens zag hij eenig licht en weldra bemerkte hij,</span>
   <span id="f000605">dat hij onder een’ hoogen,</span>
   <span id="f000606">hollen eik stond waarin zich eene ijzeren ladder bevond.</span></p>
   <p><span id="f000607">Hij klom naar boven en zat spoedig in den boom.</span>
   <span id="f000608">Uit dien boom naar beneden in het bosch afdalen,</span>
   <span id="f000609">kon hij echter niet.</span></p>
   <p><span id="f000610">Wat nu gedaan?</span></p>
   <p><span id="f000611">Zonder touw kon hij niet naar omlaag.</span></p>
   <p><span id="f000612">Stil!</span>
   <span id="f000613">Het touw van den emmer waarmede men water schepte!</span>
   <span id="f000614">Ja,</span>
   <span id="f000615">dat zou hij nemen!</span>
   <span id="f000616">Zoo’n touw kon immers breken?</span>
   <span id="f000617">Niemand zou dan eenig kwaad vermoeden krijgen.</span></p>
   <p><span id="f000618">Maar hiermede diende gewacht tot het donker was,</span>
   <span id="f000619">en daarom,</span>
   <span id="f000620">eer men hem ontdekte,</span>
   <span id="f000621">den boom weer in.</span></p>
   <p><span id="f000622">Nog niet lang had hij zich zoo ver laten zakken,</span>
   <span id="f000623">dat men hem van beneden niet zien kon,</span>
   <span id="f000624">of hij hoorde van twee verschillende zijden twee mannen naderen.</span></p>
   <p><span id="f000625">„Zeker niets gezien?” vroeg de een.</span></p>
   <p><span id="f000626">„Niets,” sprak de ander.</span></p>
   <p><span id="f000627">„Waar zou hij zich dan toch verborgen hebben?”</span></p>
   <p><span id="f000628">„Weet ik het?</span>
   <span id="f000629">Ik hoop maar,</span>
   <span id="f000630">dat ik het niet ben,</span>
   <span id="f000631">die hem vind.</span>
   <span id="f000632">Die man heeft eenvoudig zijn Vaderland lief,</span>
   <span id="f000633">en dat hij geen hart heeft voor den Landenberger,</span>
   <span id="f000634">nu,</span>
   <span id="f000635">wie zal hem dat euvel duiden?</span>
   <span id="f000636">Ik heb als Oostenrijker mijn’ plicht gedaan en hem alles gezegd,</span>
   <span id="f000637">wat ik bij dien Claus opgemerkt heb.</span>
   <span id="f000638">Ik moest dat.</span>
   <span id="f000639">Maar Claus ophangen,</span>
   <span id="f000640">neen,</span>
   <span id="f000641">dat wil er bij mij niet in.</span>
   <span id="f000642">Als ik er kans toe zag,</span>
   <span id="f000643">liet ik hem ontsnappen.</span>
   <span id="f000644">En waar nu heen?”</span></p>
   <p><span id="f000645">„Naar den burcht terug;</span>
   <span id="f000646">er zit niets anders op.</span>
   <span id="f000647">Maar zeg,</span>
   <span id="f000648">weet je het wel wie die twee Zwitsers heeft laten ontsnappen en nu verborgen houdt?”</span></p>
   <p><span id="f000649">„Ja!</span>
   <span id="f000650">Ik heb het gezien,</span>
   <span id="f000651">dat Stauffacher dien Baumgarten naar de bergen bracht.”</span></p>
   <p><span id="f000652">„Ik zag het ook.”</span></p>
   <p><span id="f000653">„En waarom heb je het Landenberg niet gezegd?”</span></p>
   <p><span id="f000654">„Waarom heb jij dat niet gedaan?”</span></p>
   <p><span id="f000655">„Omdat die Stauffacher mij verleden jaar,</span>
   <span id="f000656">toen het koren zoo duur was,</span>
   <span id="f000657">geregeld meel gaf voor mij en mijn gezin om er brood van te bakken.</span>
   <span id="f000658">Geen penning wilde hij er voor hebben.</span>
   <span id="f000659">Hij is een nobel grijsaard en Ludwig verraadt hem niet,</span>
   <span id="f000660">die mij weldeed.”</span></p>
   <p><span id="f000661">„Mijn kind heeft hij uit het Sarnermeer gered,</span>
   <span id="f000662">en dat met gevaar van zijn eigen leven,” sprak de ander.</span>
   <span id="f000663">„En daarom verraad ik hem ook niet.</span>
   <span id="f000664">Ik verraad geen’ enkelen Zwitser,</span>
   <span id="f000665">want zij zijn werkelijk flinke en eerlijke mannen.</span>
   <span id="f000666">Het zal mij leed doen,</span>
   <span id="f000667">als het tot een strijd komt,</span>
   <span id="f000668">want…</span>
   <span id="f000669">een verrader van mijn land ben ik ook niet!”</span></p>
   <p><span id="f000670">„Ik evenmin,</span>
   <span id="f000671">maar tot strijd komt het toch!</span>
   <span id="f000672">De Voogden leggen het er op toe.</span>
   <span id="f000673">Kom,</span>
   <span id="f000674">laten we gaan.”</span></p>
   <p><span id="f000675">De twee vertrokken en Claus dacht zoo:</span>
   <span id="f000676">„Twee edele mannen zijn ze!</span>
   <span id="f000677">Waren slechts de Rijksvoogden zoo.</span>
   <span id="f000678">Maar deze hebben hun land verraden,</span>
   <span id="f000679">en wat kan men van verraders verwachten?</span>
   <span id="f000680">Zie,</span>
   <span id="f000681">Geszler en Landenberg noemden hem,</span>
   <span id="f000682">die hunne plannen deed mislukken,</span>
   <span id="f000683">een verrader,</span>
   <span id="f000684">maar ze vergaten de gelijkenis van balk en splinter!</span>
   <span id="f000685">Dat deden ze.”</span></p>
   <p><span id="f000686">Claus daalde nu voorzichtig naar beneden en bleef in de gang onder den boom tot het donker werd.</span>
   <span id="f000687">Toen sloop hij naar den putkoker,</span>
   <span id="f000688">klom een eindweegs omhoog,</span>
   <span id="f000689">sneed het touw van den wateremmer af,</span>
   <span id="f000690">daalde weer neer tot op den balk en ging nu met het touw naar den uitgang om weldra in het bosch op den grond te staan.</span>
   <span id="f000691">Hij liet het touw hangen;</span>
   <span id="f000692">niemand kon het in het duister zien en snelde de bergen in om den ouden Stauffacher in kennis van alles te stellen.</span>
   <span id="f000693">Iederen middernacht,</span>
   <span id="f000694">dus sprak hij af,</span>
   <span id="f000695">zou hij hem of een ander,</span>
   <span id="f000696">die driemaal drie zachte slagen tegen den welbekenden boom gaf,</span>
   <span id="f000697">te woord staan en mededeelen,</span>
   <span id="f000698">wat hij vernomen had.</span>
   <span id="f000699">– Nu keerde Claus terug en toen hij weer in den boom zat en het touw opgehaald had,</span>
   <span id="f000700">zeî hij:</span>
   <span id="f000701">„En nu op afluisteren uit.</span>
   <span id="f000702">Gij hebt wel eens gezegd,</span>
   <span id="f000703">Landenberg,</span>
   <span id="f000704">dat een booze geest voor u die gang verborgen hield.</span>
   <span id="f000705">Gij moest eens weten welk een booze geest voor u en uwe vrienden er nu in woont!</span>
   <span id="f000706">Maar die booze geest zal Zwitserland ten voordeel,</span>
   <span id="f000707">het lieve Vaderland ten zegen zijn!”</span></p>
   <hr class="sepBar"/>
   <p class="navBar">
    <a href="p006.xhtml#audio">[Previous]</a>
    <a href="playlist.xhtml#track007">[Contents]</a>
    <a href="#audio">[Top]</a>
    <a href="p008.xhtml#audio">[Next]</a>
   </p>
   <hr class="sepBar"/>
  </section>
 </body>
</html>

