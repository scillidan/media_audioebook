<?xml version="1.0" encoding="utf-8"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta charset="utf-8" />
  <title>Canto XXIII</title>
  <link rel="stylesheet" type="text/css" href="../Styles/Smuuks.css" />
 </head>
<body class="chapter">
<section epub:type="chapter">
<h2 class="chapterTitle" id="chapterTitle">
 <a href="Indice.xhtml#Paradiso.23">Canto XXIII</a>
</h2>
<a id="beginText"></a>
<hr id="audio" class="sepBar" />
<p class="navigationBar"><a href="Paradiso.22.xhtml">[Precedente]</a> <a href="#notes">[Note]</a> <a href="Paradiso.24.xhtml">[Successivo]</a></p>
<hr class="sepBar" />
<div class="groupLines">
 <p class="line" id="v000001"><a id="l012642"></a><span class="lineNumber">&#160;&#160;1&#160;&#160;</span>Come l’augello, intra l’amate fronde,</p>
 <p class="line" id="v000002"><a id="l012643"></a><span class="lineNumber">&#160;&#160;&#160;&#160;&#160;</span>posato al nido de’ suoi dolci nati</p>
 <p class="line" id="v000003"><a id="l012644"></a><span class="lineNumber">&#160;&#160;&#160;&#160;&#160;</span>la notte che le cose ci nasconde, <span class="noteLink"><a epub:type="noteref" href="#n003748">[1]</a></span></p>
</div>
<div class="groupLines">
 <p class="line" id="v000004"><a id="l012645"></a><span class="lineNumber">&#160;&#160;4&#160;&#160;</span>che, per veder li aspetti disïati</p>
 <p class="line" id="v000005"><a id="l012646"></a><span class="lineNumber">&#160;&#160;&#160;&#160;&#160;</span>e per trovar lo cibo onde li pasca,</p>
 <p class="line" id="v000006"><a id="l012647"></a><span class="lineNumber">&#160;&#160;&#160;&#160;&#160;</span>in che gravi labor li sono aggrati, <span class="noteLink"><a epub:type="noteref" href="#n003749">[2]</a></span></p>
</div>
<div class="groupLines">
 <p class="line" id="v000007"><a id="l012648"></a><span class="lineNumber">&#160;&#160;7&#160;&#160;</span>previene il tempo in su l’aperta frasca,</p>
 <p class="line" id="v000008"><a id="l012649"></a><span class="lineNumber">&#160;&#160;&#160;&#160;&#160;</span>e con ardente affetto il sole aspetta,</p>
 <p class="line" id="v000009"><a id="l012650"></a><span class="lineNumber">&#160;&#160;&#160;&#160;&#160;</span>fiso guardando pur che l’alba nasca; <span class="noteLink"><a epub:type="noteref" href="#n003750">[3]</a></span></p>
</div>
<div class="groupLines">
 <p class="line" id="v000010"><a id="l012651"></a><span class="lineNumber">&#160;10&#160;&#160;</span>cosí la donna mia stava eretta</p>
 <p class="line" id="v000011"><a id="l012652"></a><span class="lineNumber">&#160;&#160;&#160;&#160;&#160;</span>e attenta, rivolta inver la plaga</p>
 <p class="line" id="v000012"><a id="l012653"></a><span class="lineNumber">&#160;&#160;&#160;&#160;&#160;</span>sotto la quale il sol mostra men fretta: <span class="noteLink"><a epub:type="noteref" href="#n003751">[4]</a></span></p>
</div>
<div class="groupLines">
 <p class="line" id="v000013"><a id="l012654"></a><span class="lineNumber">&#160;13&#160;&#160;</span>sí che, veggendola io sospesa e vaga,</p>
 <p class="line" id="v000014"><a id="l012655"></a><span class="lineNumber">&#160;&#160;&#160;&#160;&#160;</span>fecimi qual è quei che disïando</p>
 <p class="line" id="v000015"><a id="l012656"></a><span class="lineNumber">&#160;&#160;&#160;&#160;&#160;</span>altro vorría, e sperando s’appaga. <span class="noteLink"><a epub:type="noteref" href="#n003752">[5]</a></span></p>
</div>
<div class="groupLines">
 <p class="line" id="v000016"><a id="l012657"></a><span class="lineNumber">&#160;16&#160;&#160;</span>Ma poco fu tra uno e altro quando,</p>
 <p class="line" id="v000017"><a id="l012658"></a><span class="lineNumber">&#160;&#160;&#160;&#160;&#160;</span>del mio attender, dico, e del vedere</p>
 <p class="line" id="v000018"><a id="l012659"></a><span class="lineNumber">&#160;&#160;&#160;&#160;&#160;</span>lo ciel venir piú e piú rischiarando. <span class="noteLink"><a epub:type="noteref" href="#n003753">[6]</a></span></p>
</div>
<div class="groupLines">
 <p class="line" id="v000019"><a id="l012660"></a><span class="lineNumber">&#160;19&#160;&#160;</span>E Beatrice disse: “Ecco le schiere</p>
 <p class="line" id="v000020"><a id="l012661"></a><span class="lineNumber">&#160;&#160;&#160;&#160;&#160;</span>del triunfo di Cristo e tutto il frutto</p>
 <p class="line" id="v000021"><a id="l012662"></a><span class="lineNumber">&#160;&#160;&#160;&#160;&#160;</span>ricolto del girar di queste spere!” <span class="noteLink"><a epub:type="noteref" href="#n003754">[7]</a></span></p>
</div>
<div class="groupLines">
 <p class="line" id="v000022"><a id="l012663"></a><span class="lineNumber">&#160;22&#160;&#160;</span>Paríemi che ’l suo viso ardesse tutto,</p>
 <p class="line" id="v000023"><a id="l012664"></a><span class="lineNumber">&#160;&#160;&#160;&#160;&#160;</span>e li occhi avea di letizia sí pieni,</p>
 <p class="line" id="v000024"><a id="l012665"></a><span class="lineNumber">&#160;&#160;&#160;&#160;&#160;</span>che passar men convien sanza costrutto. <span class="noteLink"><a epub:type="noteref" href="#n003755">[8]</a></span></p>
</div>
<div class="groupLines">
 <p class="line" id="v000025"><a id="l012666"></a><span class="lineNumber">&#160;25&#160;&#160;</span>Quale ne’ plenilunii sereni</p>
 <p class="line" id="v000026"><a id="l012667"></a><span class="lineNumber">&#160;&#160;&#160;&#160;&#160;</span>Trivia ride tra le ninfe etterne</p>
 <p class="line" id="v000027"><a id="l012668"></a><span class="lineNumber">&#160;&#160;&#160;&#160;&#160;</span>che dipingon lo ciel per tutti i seni, <span class="noteLink"><a epub:type="noteref" href="#n003756">[9]</a></span></p>
</div>
<div class="groupLines">
 <p class="line" id="v000028"><a id="l012669"></a><span class="lineNumber">&#160;28&#160;&#160;</span>vidi sopra migliaia di lucerne</p>
 <p class="line" id="v000029"><a id="l012670"></a><span class="lineNumber">&#160;&#160;&#160;&#160;&#160;</span>un sol che tutte quante l’accendea,</p>
 <p class="line" id="v000030"><a id="l012671"></a><span class="lineNumber">&#160;&#160;&#160;&#160;&#160;</span>come fa il nostro le viste superne; <span class="noteLink"><a epub:type="noteref" href="#n003757">[10]</a></span></p>
</div>
<div class="groupLines">
 <p class="line" id="v000031"><a id="l012672"></a><span class="lineNumber">&#160;31&#160;&#160;</span>e per la viva luce trasparea</p>
 <p class="line" id="v000032"><a id="l012673"></a><span class="lineNumber">&#160;&#160;&#160;&#160;&#160;</span>la lucente sustanza tanto chiara</p>
 <p class="line" id="v000033"><a id="l012674"></a><span class="lineNumber">&#160;&#160;&#160;&#160;&#160;</span>nel viso mio, che non la sostenea. <span class="noteLink"><a epub:type="noteref" href="#n003758">[11]</a></span></p>
</div>
<div class="groupLines">
 <p class="line" id="v000034"><a id="l012675"></a><span class="lineNumber">&#160;34&#160;&#160;</span>Oh Beatrice dolce guida e cara!</p>
 <p class="line" id="v000035"><a id="l012676"></a><span class="lineNumber">&#160;&#160;&#160;&#160;&#160;</span>Ella mi disse: “Quel che ti sobranza</p>
 <p class="line" id="v000036"><a id="l012677"></a><span class="lineNumber">&#160;&#160;&#160;&#160;&#160;</span>è virtú da cui nulla si ripara. <span class="noteLink"><a epub:type="noteref" href="#n003759">[12]</a></span></p>
</div>
<div class="groupLines">
 <p class="line" id="v000037"><a id="l012678"></a><span class="lineNumber">&#160;37&#160;&#160;</span>Quivi è la sapïenza e la possanza</p>
 <p class="line" id="v000038"><a id="l012679"></a><span class="lineNumber">&#160;&#160;&#160;&#160;&#160;</span>ch’aprí le strade tra ’l cielo e la terra,</p>
 <p class="line" id="v000039"><a id="l012680"></a><span class="lineNumber">&#160;&#160;&#160;&#160;&#160;</span>onde fu già sí lunga disïanza”. <span class="noteLink"><a epub:type="noteref" href="#n003760">[13]</a></span></p>
</div>
<div class="groupLines">
 <p class="line" id="v000040"><a id="l012681"></a><span class="lineNumber">&#160;40&#160;&#160;</span>Come foco di nube si diserra</p>
 <p class="line" id="v000041"><a id="l012682"></a><span class="lineNumber">&#160;&#160;&#160;&#160;&#160;</span>per dilatarsi sí che non vi cape,</p>
 <p class="line" id="v000042"><a id="l012683"></a><span class="lineNumber">&#160;&#160;&#160;&#160;&#160;</span>e fuor di sua natura in giú s’atterra,</p>
</div>
<div class="groupLines">
 <p class="line" id="v000043"><a id="l012684"></a><span class="lineNumber">&#160;43&#160;&#160;</span>la mente mia cosí, tra quelle dape</p>
 <p class="line" id="v000044"><a id="l012685"></a><span class="lineNumber">&#160;&#160;&#160;&#160;&#160;</span>fatta piú grande, di sé stessa uscío,</p>
 <p class="line" id="v000045"><a id="l012686"></a><span class="lineNumber">&#160;&#160;&#160;&#160;&#160;</span>e che si fesse rimembrar non sape. <span class="noteLink"><a epub:type="noteref" href="#n003761">[14]</a></span></p>
</div>
<div class="groupLines">
 <p class="line" id="v000046"><a id="l012687"></a><span class="lineNumber">&#160;46&#160;&#160;</span>“Apri li occhi e riguarda qual son io:</p>
 <p class="line" id="v000047"><a id="l012688"></a><span class="lineNumber">&#160;&#160;&#160;&#160;&#160;</span>tu hai vedute cose, che possente</p>
 <p class="line" id="v000048"><a id="l012689"></a><span class="lineNumber">&#160;&#160;&#160;&#160;&#160;</span>se’ fatto a sostener lo riso mio”. <span class="noteLink"><a epub:type="noteref" href="#n003762">[15]</a></span></p>
</div>
<div class="groupLines">
 <p class="line" id="v000049"><a id="l012690"></a><span class="lineNumber">&#160;49&#160;&#160;</span>Io era come quei che si risente</p>
 <p class="line" id="v000050"><a id="l012691"></a><span class="lineNumber">&#160;&#160;&#160;&#160;&#160;</span>di visione oblita e che s’ingegna</p>
 <p class="line" id="v000051"><a id="l012692"></a><span class="lineNumber">&#160;&#160;&#160;&#160;&#160;</span>indarno di ridurlasi alla mente, <span class="noteLink"><a epub:type="noteref" href="#n003763">[16]</a></span></p>
</div>
<div class="groupLines">
 <p class="line" id="v000052"><a id="l012693"></a><span class="lineNumber">&#160;52&#160;&#160;</span>quand’io udi’ questa proferta, degna</p>
 <p class="line" id="v000053"><a id="l012694"></a><span class="lineNumber">&#160;&#160;&#160;&#160;&#160;</span>di tanto grato, che mai non si stingue</p>
 <p class="line" id="v000054"><a id="l012695"></a><span class="lineNumber">&#160;&#160;&#160;&#160;&#160;</span>del libro che ’l preterito rassegna. <span class="noteLink"><a epub:type="noteref" href="#n003764">[17]</a></span></p>
</div>
<div class="groupLines">
 <p class="line" id="v000055"><a id="l012696"></a><span class="lineNumber">&#160;55&#160;&#160;</span>Se mo sonasser tutte quelle lingue</p>
 <p class="line" id="v000056"><a id="l012697"></a><span class="lineNumber">&#160;&#160;&#160;&#160;&#160;</span>che Polimnía con le suore fero</p>
 <p class="line" id="v000057"><a id="l012698"></a><span class="lineNumber">&#160;&#160;&#160;&#160;&#160;</span>del latte lor dolcissimo piú pingue,</p>
</div>
<div class="groupLines">
 <p class="line" id="v000058"><a id="l012699"></a><span class="lineNumber">&#160;58&#160;&#160;</span>per aiutarmi, al millesmo del vero</p>
 <p class="line" id="v000059"><a id="l012700"></a><span class="lineNumber">&#160;&#160;&#160;&#160;&#160;</span>non si verría, cantando il santo riso</p>
 <p class="line" id="v000060"><a id="l012701"></a><span class="lineNumber">&#160;&#160;&#160;&#160;&#160;</span>e quanto il santo aspetto facea mero; <span class="noteLink"><a epub:type="noteref" href="#n003765">[18]</a></span></p>
</div>
<div class="groupLines">
 <p class="line" id="v000061"><a id="l012702"></a><span class="lineNumber">&#160;61&#160;&#160;</span>e cosí, figurando il paradiso,</p>
 <p class="line" id="v000062"><a id="l012703"></a><span class="lineNumber">&#160;&#160;&#160;&#160;&#160;</span>convien saltar lo sacrato poema,</p>
 <p class="line" id="v000063"><a id="l012704"></a><span class="lineNumber">&#160;&#160;&#160;&#160;&#160;</span>come chi trova suo cammin riciso. <span class="noteLink"><a epub:type="noteref" href="#n003766">[19]</a></span></p>
</div>
<div class="groupLines">
 <p class="line" id="v000064"><a id="l012705"></a><span class="lineNumber">&#160;64&#160;&#160;</span>Ma chi pensasse il ponderoso tema</p>
 <p class="line" id="v000065"><a id="l012706"></a><span class="lineNumber">&#160;&#160;&#160;&#160;&#160;</span>e l’omero mortal che se ne carca, <span class="noteLink"><a epub:type="noteref" href="#n003767">[20]</a></span></p>
 <p class="line" id="v000066"><a id="l012707"></a><span class="lineNumber">&#160;&#160;&#160;&#160;&#160;</span>nol biasmerebbe se sott’esso trema:</p>
</div>
<div class="groupLines">
 <p class="line" id="v000067"><a id="l012708"></a><span class="lineNumber">&#160;67&#160;&#160;</span>non è pileggio da picciola barca</p>
 <p class="line" id="v000068"><a id="l012709"></a><span class="lineNumber">&#160;&#160;&#160;&#160;&#160;</span>quel che fendendo va l’ardita prora,</p>
 <p class="line" id="v000069"><a id="l012710"></a><span class="lineNumber">&#160;&#160;&#160;&#160;&#160;</span>né da nocchier ch’a sé medesmo parca. <span class="noteLink"><a epub:type="noteref" href="#n003768">[21]</a></span></p>
</div>
<div class="groupLines">
 <p class="line" id="v000070"><a id="l012711"></a><span class="lineNumber">&#160;70&#160;&#160;</span>“Perché la faccia mia sí t’innamora,</p>
 <p class="line" id="v000071"><a id="l012712"></a><span class="lineNumber">&#160;&#160;&#160;&#160;&#160;</span>che tu non ti rivolgi al bel giardino</p>
 <p class="line" id="v000072"><a id="l012713"></a><span class="lineNumber">&#160;&#160;&#160;&#160;&#160;</span>che sotto i raggi di Cristo s’infiora? <span class="noteLink"><a epub:type="noteref" href="#n003769">[22]</a></span></p>
</div>
<div class="groupLines">
 <p class="line" id="v000073"><a id="l012714"></a><span class="lineNumber">&#160;73&#160;&#160;</span>Quivi è la rosa in che il verbo divino</p>
 <p class="line" id="v000074"><a id="l012715"></a><span class="lineNumber">&#160;&#160;&#160;&#160;&#160;</span>carne si fece; quivi son li gigli</p>
 <p class="line" id="v000075"><a id="l012716"></a><span class="lineNumber">&#160;&#160;&#160;&#160;&#160;</span>al cui odor si prese il buon cammino”. <span class="noteLink"><a epub:type="noteref" href="#n003770">[23]</a></span></p>
</div>
<div class="groupLines">
 <p class="line" id="v000076"><a id="l012717"></a><span class="lineNumber">&#160;76&#160;&#160;</span>Cosí Beatrice; e io, che a’ suoi consigli</p>
 <p class="line" id="v000077"><a id="l012718"></a><span class="lineNumber">&#160;&#160;&#160;&#160;&#160;</span>tutto era pronto, ancora mi rendei</p>
 <p class="line" id="v000078"><a id="l012719"></a><span class="lineNumber">&#160;&#160;&#160;&#160;&#160;</span>alla battaglia de’ debili cigli. <span class="noteLink"><a epub:type="noteref" href="#n003771">[24]</a></span></p>
</div>
<div class="groupLines">
 <p class="line" id="v000079"><a id="l012720"></a><span class="lineNumber">&#160;79&#160;&#160;</span>Come a raggio di sol che puro mei</p>
 <p class="line" id="v000080"><a id="l012721"></a><span class="lineNumber">&#160;&#160;&#160;&#160;&#160;</span>per fratta nube già prato di fiori</p>
 <p class="line" id="v000081"><a id="l012722"></a><span class="lineNumber">&#160;&#160;&#160;&#160;&#160;</span>vider, coverti d’ombra, li occhi miei;</p>
</div>
<div class="groupLines">
 <p class="line" id="v000082"><a id="l012723"></a><span class="lineNumber">&#160;82&#160;&#160;</span>vid’io cosí piú turbe di splendori,</p>
 <p class="line" id="v000083"><a id="l012724"></a><span class="lineNumber">&#160;&#160;&#160;&#160;&#160;</span>fulgorate di su da raggi ardenti,</p>
 <p class="line" id="v000084"><a id="l012725"></a><span class="lineNumber">&#160;&#160;&#160;&#160;&#160;</span>sanza veder principio di fulgori. <span class="noteLink"><a epub:type="noteref" href="#n003772">[25]</a></span></p>
</div>
<div class="groupLines">
 <p class="line" id="v000085"><a id="l012726"></a><span class="lineNumber">&#160;85&#160;&#160;</span>O benigna vertú che sí li ’mprenti,</p>
 <p class="line" id="v000086"><a id="l012727"></a><span class="lineNumber">&#160;&#160;&#160;&#160;&#160;</span>su t’essaltasti, per largirmi loco</p>
 <p class="line" id="v000087"><a id="l012728"></a><span class="lineNumber">&#160;&#160;&#160;&#160;&#160;</span>alli occhi lí che non t’eran possenti. <span class="noteLink"><a epub:type="noteref" href="#n003773">[26]</a></span></p>
</div>
<div class="groupLines">
 <p class="line" id="v000088"><a id="l012729"></a><span class="lineNumber">&#160;88&#160;&#160;</span>Il nome del bel fior ch’io sempre invoco</p>
 <p class="line" id="v000089"><a id="l012730"></a><span class="lineNumber">&#160;&#160;&#160;&#160;&#160;</span>e mane e sera, tutto mi ristrinse</p>
 <p class="line" id="v000090"><a id="l012731"></a><span class="lineNumber">&#160;&#160;&#160;&#160;&#160;</span>l’animo ad avvisar lo maggior foco. <span class="noteLink"><a epub:type="noteref" href="#n003774">[27]</a></span></p>
</div>
<div class="groupLines">
 <p class="line" id="v000091"><a id="l012732"></a><span class="lineNumber">&#160;91&#160;&#160;</span>E come ambo le luci mi dipinse</p>
 <p class="line" id="v000092"><a id="l012733"></a><span class="lineNumber">&#160;&#160;&#160;&#160;&#160;</span>il quale e il quanto della viva stella</p>
 <p class="line" id="v000093"><a id="l012734"></a><span class="lineNumber">&#160;&#160;&#160;&#160;&#160;</span>che là su vince, come qua giú vinse, <span class="noteLink"><a epub:type="noteref" href="#n003775">[28]</a></span></p>
</div>
<div class="groupLines">
 <p class="line" id="v000094"><a id="l012735"></a><span class="lineNumber">&#160;94&#160;&#160;</span>per entro il cielo scese una facella,</p>
 <p class="line" id="v000095"><a id="l012736"></a><span class="lineNumber">&#160;&#160;&#160;&#160;&#160;</span>formata in cerchio a guisa di corona,</p>
 <p class="line" id="v000096"><a id="l012737"></a><span class="lineNumber">&#160;&#160;&#160;&#160;&#160;</span>e cinsela e girossi intorno ad ella. <span class="noteLink"><a epub:type="noteref" href="#n003776">[29]</a></span></p>
</div>
<div class="groupLines">
 <p class="line" id="v000097"><a id="l012738"></a><span class="lineNumber">&#160;97&#160;&#160;</span>Qualunque melodia piú dolce sona</p>
 <p class="line" id="v000098"><a id="l012739"></a><span class="lineNumber">&#160;&#160;&#160;&#160;&#160;</span>qua giú e piú a sé l’anima tira,</p>
 <p class="line" id="v000099"><a id="l012740"></a><span class="lineNumber">&#160;&#160;&#160;&#160;&#160;</span>parrebbe nube che squarciata tona, <span class="noteLink"><a epub:type="noteref" href="#n003777">[30]</a></span></p>
</div>
<div class="groupLines">
 <p class="line" id="v000100"><a id="l012741"></a><span class="lineNumber">100&#160;&#160;</span>comparata al sonar di quella lira</p>
 <p class="line" id="v000101"><a id="l012742"></a><span class="lineNumber">&#160;&#160;&#160;&#160;&#160;</span>onde si coronava il bel zaffiro</p>
 <p class="line" id="v000102"><a id="l012743"></a><span class="lineNumber">&#160;&#160;&#160;&#160;&#160;</span>del quale il ciel piú chiaro s’inzaffira. <span class="noteLink"><a epub:type="noteref" href="#n003778">[31]</a></span></p>
</div>
<div class="groupLines">
 <p class="line" id="v000103"><a id="l012744"></a><span class="lineNumber">103&#160;&#160;</span>“Io sono amore angelico, che giro</p>
 <p class="line" id="v000104"><a id="l012745"></a><span class="lineNumber">&#160;&#160;&#160;&#160;&#160;</span>l’alta letizia che spira del ventre</p>
 <p class="line" id="v000105"><a id="l012746"></a><span class="lineNumber">&#160;&#160;&#160;&#160;&#160;</span>che fu albergo del nostro disiro; <span class="noteLink"><a epub:type="noteref" href="#n003779">[32]</a></span></p>
</div>
<div class="groupLines">
 <p class="line" id="v000106"><a id="l012747"></a><span class="lineNumber">106&#160;&#160;</span>e girerommi, donna del ciel, mentre</p>
 <p class="line" id="v000107"><a id="l012748"></a><span class="lineNumber">&#160;&#160;&#160;&#160;&#160;</span>che seguirai tuo figlio, e farai dia</p>
 <p class="line" id="v000108"><a id="l012749"></a><span class="lineNumber">&#160;&#160;&#160;&#160;&#160;</span>piú la spera suprema perché li entre”. <span class="noteLink"><a epub:type="noteref" href="#n003780">[33]</a></span></p>
</div>
<div class="groupLines">
 <p class="line" id="v000109"><a id="l012750"></a><span class="lineNumber">109&#160;&#160;</span>Cosí la circulata melodia</p>
 <p class="line" id="v000110"><a id="l012751"></a><span class="lineNumber">&#160;&#160;&#160;&#160;&#160;</span>si sigillava, e tutti li altri lumi</p>
 <p class="line" id="v000111"><a id="l012752"></a><span class="lineNumber">&#160;&#160;&#160;&#160;&#160;</span>facean sonar lo nome di Maria. <span class="noteLink"><a epub:type="noteref" href="#n003781">[34]</a></span></p>
</div>
<div class="groupLines">
 <p class="line" id="v000112"><a id="l012753"></a><span class="lineNumber">112&#160;&#160;</span>Lo real manto di tutti i volumi</p>
 <p class="line" id="v000113"><a id="l012754"></a><span class="lineNumber">&#160;&#160;&#160;&#160;&#160;</span>del mondo, che piú ferve e piú s’avviva</p>
 <p class="line" id="v000114"><a id="l012755"></a><span class="lineNumber">&#160;&#160;&#160;&#160;&#160;</span>nell’alito di Dio e nei costumi,</p>
</div>
<div class="groupLines">
 <p class="line" id="v000115"><a id="l012756"></a><span class="lineNumber">115&#160;&#160;</span>avea sopra di noi l’interna riva</p>
 <p class="line" id="v000116"><a id="l012757"></a><span class="lineNumber">&#160;&#160;&#160;&#160;&#160;</span>tanto distante, che la sua parvenza,</p>
 <p class="line" id="v000117"><a id="l012758"></a><span class="lineNumber">&#160;&#160;&#160;&#160;&#160;</span>là dov’io era, ancor non appariva:</p>
</div>
<div class="groupLines">
 <p class="line" id="v000118"><a id="l012759"></a><span class="lineNumber">118&#160;&#160;</span>però non ebber li occhi miei potenza</p>
 <p class="line" id="v000119"><a id="l012760"></a><span class="lineNumber">&#160;&#160;&#160;&#160;&#160;</span>di seguitar la coronata fiamma</p>
 <p class="line" id="v000120"><a id="l012761"></a><span class="lineNumber">&#160;&#160;&#160;&#160;&#160;</span>che si levò appresso sua semenza. <span class="noteLink"><a epub:type="noteref" href="#n003782">[35]</a></span></p>
</div>
<div class="groupLines">
 <p class="line" id="v000121"><a id="l012762"></a><span class="lineNumber">121&#160;&#160;</span>E come fantolin che ’nver la mamma</p>
 <p class="line" id="v000122"><a id="l012763"></a><span class="lineNumber">&#160;&#160;&#160;&#160;&#160;</span>tende le braccia, poi che ’l latte prese,</p>
 <p class="line" id="v000123"><a id="l012764"></a><span class="lineNumber">&#160;&#160;&#160;&#160;&#160;</span>per l’animo che ’nfin di fuor s’infiamma; <span class="noteLink"><a epub:type="noteref" href="#n003783">[36]</a></span></p>
</div>
<div class="groupLines">
 <p class="line" id="v000124"><a id="l012765"></a><span class="lineNumber">124&#160;&#160;</span>ciascun di quei candori in su si stese <span class="noteLink"><a epub:type="noteref" href="#n003784">[37]</a></span></p>
 <p class="line" id="v000125"><a id="l012766"></a><span class="lineNumber">&#160;&#160;&#160;&#160;&#160;</span>con la sua fiamma, sí che l’alto affetto</p>
 <p class="line" id="v000126"><a id="l012767"></a><span class="lineNumber">&#160;&#160;&#160;&#160;&#160;</span>ch’elli avíeno a Maria mi fu palese.</p>
</div>
<div class="groupLines">
 <p class="line" id="v000127"><a id="l012768"></a><span class="lineNumber">127&#160;&#160;</span>Indi rimaser lí nel mio cospetto,</p>
 <p class="line" id="v000128"><a id="l012769"></a><span class="lineNumber">&#160;&#160;&#160;&#160;&#160;</span>“<em>Regina coeli</em>” cantando sí dolce,</p>
 <p class="line" id="v000129"><a id="l012770"></a><span class="lineNumber">&#160;&#160;&#160;&#160;&#160;</span>che mai da me non si partí ’l diletto. <span class="noteLink"><a epub:type="noteref" href="#n003785">[38]</a></span></p>
</div>
<div class="groupLines">
 <p class="line" id="v000130"><a id="l012771"></a><span class="lineNumber">130&#160;&#160;</span>Oh quanta è l’ubertà che si soffolce</p>
 <p class="line" id="v000131"><a id="l012772"></a><span class="lineNumber">&#160;&#160;&#160;&#160;&#160;</span>in quelle arche ricchissime che foro</p>
 <p class="line" id="v000132"><a id="l012773"></a><span class="lineNumber">&#160;&#160;&#160;&#160;&#160;</span>a seminar qua giú buone bobolce! <span class="noteLink"><a epub:type="noteref" href="#n003786">[39]</a></span></p>
</div>
<div class="groupLines">
 <p class="line" id="v000133"><a id="l012774"></a><span class="lineNumber">133&#160;&#160;</span>Quivi si vive e gode del tesoro</p>
 <p class="line" id="v000134"><a id="l012775"></a><span class="lineNumber">&#160;&#160;&#160;&#160;&#160;</span>che s’acquistò piangendo nello essilio</p>
 <p class="line" id="v000135"><a id="l012776"></a><span class="lineNumber">&#160;&#160;&#160;&#160;&#160;</span>di Babilon, ove si lasciò l’oro. <span class="noteLink"><a epub:type="noteref" href="#n003787">[40]</a></span></p>
</div>
<div class="groupLines">
 <p class="line" id="v000136"><a id="l012777"></a><span class="lineNumber">136&#160;&#160;</span>Quivi triunfa, sotto l’alto filio</p>
 <p class="line" id="v000137"><a id="l012778"></a><span class="lineNumber">&#160;&#160;&#160;&#160;&#160;</span>di Dio e di Maria, di sua vittoria,</p>
 <p class="line" id="v000138"><a id="l012779"></a><span class="lineNumber">&#160;&#160;&#160;&#160;&#160;</span>e con l’antico e col novo concilio,</p>
</div>
<div class="groupLines">
 <p class="line" id="v000139"><a id="l012780"></a><span class="lineNumber">139&#160;&#160;</span>colui che tien le chiavi di tal gloria. <span class="noteLink"><a epub:type="noteref" href="#n003788">[41]</a></span></p>
</div>
<hr class="sepBar" />
<p class="navigationBar"><a href="Paradiso.22.xhtml">[Precedente]</a> <a href="#beginText">[Canto]</a> <a href="Paradiso.24.xhtml">[Successivo]</a></p>
<a id="afterText"></a>
<hr class="sepBar" />
<h3 class="noteTitle"><a id="notes"></a>Note</h3>
<div class="outerNoteText" id="en003748">
 <p class="note"><a href="#l012644">[Nota 1]</a></p>
 <div epub:type="footnote" class="noteText" id="n003748">
 <p class="noteRefLines"><span class="noteLineNumber">vv. 1&#8211;3:</span> <span class="noteRefLine">Come l’augello, intra l’amate fronde,</span> / <span class="noteRefLine">posato al nido de’ suoi dolci nati</span> / <span class="noteRefLine">la notte che le cose ci nasconde,</span></p>
  <p class="rawNoteText">Tra i fronzuti rami, dove, nel nido de’ suoi amati figliuoli, si è con essi riposato nella <strong>notte</strong>, durante la sua oscurità. </p>
 </div>
 <p class="noteBackLink"><a href="#l012644">[Indietro]</a></p>
</div>
<hr class="noteSepBar" />
<div class="outerNoteText" id="en003749">
 <p class="note"><a href="#l012647">[Nota 2]</a></p>
 <div epub:type="footnote" class="noteText" id="n003749">
 <p class="noteRefLines"><span class="noteLineNumber">vv. 5&#8211;6:</span> <span class="noteRefLine">e per trovar lo cibo onde li pasca,</span> / <span class="noteRefLine">in che gravi labor li sono aggrati,</span></p>
  <p class="rawNoteText">Nel far che, cioè trovare di che pascere i <em>dolci nati</em>, ogni faticosa ricerca gli è aggradevole, grata (<strong>aggrati</strong> antiquato). </p>
 </div>
 <p class="noteBackLink"><a href="#l012647">[Indietro]</a></p>
</div>
<hr class="noteSepBar" />
<div class="outerNoteText" id="en003750">
 <p class="note"><a href="#l012650">[Nota 3]</a></p>
 <div epub:type="footnote" class="noteText" id="n003750">
 <p class="noteRefLines"><span class="noteLineNumber">vv. 7&#8211;9:</span> <span class="noteRefLine">previene il tempo in su l’aperta frasca,</span> / <span class="noteRefLine">e con ardente affetto il sole aspetta,</span> / <span class="noteRefLine">fiso guardando pur che l’alba nasca;</span></p>
  <p class="rawNoteText"><strong>Il tempo</strong> in che si faccia giorno, l’albeggiare. <strong>In su l’aperta frasca</strong>: non più <em>tra le fronde</em>, ma sui rami scoperti, all’aperto. <strong>Pur</strong>: tuttavia, lungamente. </p>
 </div>
 <p class="noteBackLink"><a href="#l012650">[Indietro]</a></p>
</div>
<hr class="noteSepBar" />
<div class="outerNoteText" id="en003751">
 <p class="note"><a href="#l012653">[Nota 4]</a></p>
 <div epub:type="footnote" class="noteText" id="n003751">
 <p class="noteRefLines"><span class="noteLineNumber">vv. 10&#8211;12:</span> <span class="noteRefLine">cosí la donna mia stava eretta</span> / <span class="noteRefLine">e attenta, rivolta inver la plaga</span> / <span class="noteRefLine">sotto la quale il sol mostra men fretta:</span></p>
  <p class="rawNoteText"><strong>Eretta</strong>: dritta sulla persona. <strong>Inver</strong>: verso mezzogiorno: sotto la qual <strong>plaga</strong> del cielo trovandosi il sole, meno si avverte, ai suoi <strong>lenti passi</strong> (<em>Purg.</em> XXXIII, 103–104), il suo ascendere o il declinare, e par quasi mostrare minor rapidità nel suo corso, soffermarsi alcun poco. </p>
 </div>
 <p class="noteBackLink"><a href="#l012653">[Indietro]</a></p>
</div>
<hr class="noteSepBar" />
<div class="outerNoteText" id="en003752">
 <p class="note"><a href="#l012656">[Nota 5]</a></p>
 <div epub:type="footnote" class="noteText" id="n003752">
 <p class="noteRefLines"><span class="noteLineNumber">vv. 13&#8211;15:</span> <span class="noteRefLine">sí che, veggendola io sospesa e vaga,</span> / <span class="noteRefLine">fecimi qual è quei che disïando</span> / <span class="noteRefLine">altro vorría, e sperando s’appaga.</span></p>
  <p class="rawNoteText"><strong>Sospesa e vaga</strong>: in attesa e desiderio, vaghezza, di imminente novità. <strong>Qual</strong>: come uomo che desiderando alcun che non ancor posseduto, <strong>altro</strong> dal già posseduto, si contenta con la speranza d’averlo. </p>
 </div>
 <p class="noteBackLink"><a href="#l012656">[Indietro]</a></p>
</div>
<hr class="noteSepBar" />
<div class="outerNoteText" id="en003753">
 <p class="note"><a href="#l012659">[Nota 6]</a></p>
 <div epub:type="footnote" class="noteText" id="n003753">
 <p class="noteRefLines"><span class="noteLineNumber">vv. 16&#8211;18:</span> <span class="noteRefLine">Ma poco fu tra uno e altro quando,</span> / <span class="noteRefLine">del mio attender, dico, e del vedere</span> / <span class="noteRefLine">lo ciel venir piú e piú rischiarando.</span></p>
  <p class="rawNoteText"><strong>Poco fu</strong>: poco tempo corse, tra il mio attendere e il <strong>veder lo cielo</strong> ecc.; fra il <strong>quando</strong> dell’una cosa e il <strong>quando</strong> dell’altra. </p>
 </div>
 <p class="noteBackLink"><a href="#l012659">[Indietro]</a></p>
</div>
<hr class="noteSepBar" />
<div class="outerNoteText" id="en003754">
 <p class="note"><a href="#l012662">[Nota 7]</a></p>
 <div epub:type="footnote" class="noteText" id="n003754">
 <p class="noteRefLines"><span class="noteLineNumber">vv. 19&#8211;21:</span> <span class="noteRefLine">E Beatrice disse: “Ecco le schiere</span> / <span class="noteRefLine">del triunfo di Cristo e tutto il frutto</span> / <span class="noteRefLine">ricolto del girar di queste spere!”</span></p>
  <p class="rawNoteText">Comparativamente al <strong>trionfo</strong> che menavano in Campidoglio i vincitori romani, <strong>le schiere del trionfo di Cristo</strong> sono le <em>anime del suo trionfo</em> (<em>Par.</em> I, 119–120): cioè, innanzi tutto, le conquistate da lui, <em>coronato</em>, dopo la sua passione, <em>con segno di vittoria</em> (<em>Inf.</em> IV, 53–54) alla gloria del paradiso; e posteriormente, quelle che, per i meriti di lui e il proprio ben operare, hanno potuto guadagnarsela. <strong>E tutto il frutto</strong>: e tuttoquanto di bene hanno potuto gl’influssi dei cieli nei ben disposti produrre (cf. <em>Par.</em> VIII, 97–111); quanto ne fu potuto raccogliere. </p>
 </div>
 <p class="noteBackLink"><a href="#l012662">[Indietro]</a></p>
</div>
<hr class="noteSepBar" />
<div class="outerNoteText" id="en003755">
 <p class="note"><a href="#l012665">[Nota 8]</a></p>
 <div epub:type="footnote" class="noteText" id="n003755">
 <p class="noteRefLines"><span class="noteLineNumber">vv. 22&#8211;24:</span> <span class="noteRefLine">Paríemi che ’l suo viso ardesse tutto,</span> / <span class="noteRefLine">e li occhi avea di letizia sí pieni,</span> / <span class="noteRefLine">che passar men convien sanza costrutto.</span></p>
  <p class="rawNoteText">Mi pareva che il suo viso fosse tutta una fiamma. <strong>Convien</strong>: che mi è forza <strong>passarmene</strong> senza discorrerne, senza farne parola, poichè le parole sarebbero <strong>senza costrutto</strong>, non varrebbero a dar un’idea della realtà. </p>
 </div>
 <p class="noteBackLink"><a href="#l012665">[Indietro]</a></p>
</div>
<hr class="noteSepBar" />
<div class="outerNoteText" id="en003756">
 <p class="note"><a href="#l012668">[Nota 9]</a></p>
 <div epub:type="footnote" class="noteText" id="n003756">
 <p class="noteRefLines"><span class="noteLineNumber">vv. 25&#8211;27:</span> <span class="noteRefLine">Quale ne’ plenilunii sereni</span> / <span class="noteRefLine">Trivia ride tra le ninfe etterne</span> / <span class="noteRefLine">che dipingon lo ciel per tutti i seni,</span></p>
  <p class="rawNoteText"><strong>Trivia</strong>: (uno dei nomi di Diana) tra le sue <strong>ninfe</strong>; e <strong>ninfe</strong> del cielo le stelle che tutto, nella serenità dei plenilunî, lo abbelliscono, lo <strong>dipingono</strong> della propria luce. <strong>Eterne</strong>: di loro creazione immediata per mano di lui, e perciò non corruttibili. </p>
 </div>
 <p class="noteBackLink"><a href="#l012668">[Indietro]</a></p>
</div>
<hr class="noteSepBar" />
<div class="outerNoteText" id="en003757">
 <p class="note"><a href="#l012671">[Nota 10]</a></p>
 <div epub:type="footnote" class="noteText" id="n003757">
 <p class="noteRefLines"><span class="noteLineNumber">vv. 28&#8211;30:</span> <span class="noteRefLine">vidi sopra migliaia di lucerne</span> / <span class="noteRefLine">un sol che tutte quante l’accendea,</span> / <span class="noteRefLine">come fa il nostro le viste superne;</span></p>
  <p class="rawNoteText"><strong>Lucerne</strong>: anime (cf. <em>Par.</em> XXI, 73), come nella visione di paradiso tutte egualmente, luminose della luce che le riveste. <strong>Un sole</strong>: Cristo; cf. vv. 37–39. <strong>Le viste superne</strong>: le stelle, che sono come gli occhi (<strong>viste</strong>; cf. <em>Par.</em> XXX, 9; II, 115) del cielo, alle quali dà luce (secondo le dottrine tolomaiche) il sole. </p>
 </div>
 <p class="noteBackLink"><a href="#l012671">[Indietro]</a></p>
</div>
<hr class="noteSepBar" />
<div class="outerNoteText" id="en003758">
 <p class="note"><a href="#l012674">[Nota 11]</a></p>
 <div epub:type="footnote" class="noteText" id="n003758">
 <p class="noteRefLines"><span class="noteLineNumber">vv. 31&#8211;33:</span> <span class="noteRefLine">e per la viva luce trasparea</span> / <span class="noteRefLine">la lucente sustanza tanto chiara</span> / <span class="noteRefLine">nel viso mio, che non la sostenea.</span></p>
  <p class="rawNoteText">Alla beatificazione delle anime, le quali, sfera per sfera, in ciascuna delle sette sono apparse fasciate di luce ma nella figura loro invisibili, succede nella sfera delle Stelle fisse, ottavo cielo, il trionfo di Cristo e di Maria. Esso pure apparizione luminosa, bensì differente in ciò, che per entro ad essa <em>trasparisce</em>, <strong>lucente sostanza</strong>, il Verbo; come, con splendore di <em>viva stella</em> (vv. 92, 90) e <em>fuoco maggiore</em> degli altri che le fanno corona, la Vergine: ma l’una e l’altro visibili essi pure (cf. <em>Par.</em> XXII, 58–63), in effetto, soltanto nell’empireo; qui in figurazione non dissimile da quella dei Beati, e conchiusiva di essa, bensì con la addicevole solennità maggiore, e tutta occupando, il trionfo e ciò che ad essa sussegue (canti XXIII–XXVII), l’ottava sfera. <strong>Sustanza</strong>: di esso sole, ciò che lo formava. <strong>Nel viso mio</strong>: nella mia vista, tanto chiaramente che questa ecc. </p>
 </div>
 <p class="noteBackLink"><a href="#l012674">[Indietro]</a></p>
</div>
<hr class="noteSepBar" />
<div class="outerNoteText" id="en003759">
 <p class="note"><a href="#l012677">[Nota 12]</a></p>
 <div epub:type="footnote" class="noteText" id="n003759">
 <p class="noteRefLines"><span class="noteLineNumber">vv. 34&#8211;36:</span> <span class="noteRefLine">Oh Beatrice dolce guida e cara!</span> / <span class="noteRefLine">Ella mi disse: “Quel che ti sobranza</span> / <span class="noteRefLine">è virtú da cui nulla si ripara.</span></p>
  <p class="rawNoteText">Esclama qui, ripensando, il Poeta. <strong>Sobranza</strong>: sopravanza, sopraffà (cf. <em>Par.</em> XX, 97); è virtù, forza, che ne supera qualunque altra, senza potersele fare alcun <em>riparo</em> o resistenza. </p>
 </div>
 <p class="noteBackLink"><a href="#l012677">[Indietro]</a></p>
</div>
<hr class="noteSepBar" />
<div class="outerNoteText" id="en003760">
 <p class="note"><a href="#l012680">[Nota 13]</a></p>
 <div epub:type="footnote" class="noteText" id="n003760">
 <p class="noteRefLines"><span class="noteLineNumber">vv. 37&#8211;39:</span> <span class="noteRefLine">Quivi è la sapïenza e la possanza</span> / <span class="noteRefLine">ch’aprí le strade tra ’l cielo e la terra,</span> / <span class="noteRefLine">onde fu già sí lunga disïanza”.</span></p>
  <p class="rawNoteText"><strong>Quivi</strong>: in quel sole, è il Verbo, Cristo: la seconda persona della Trinità, e che ne è la Sapienza; come il Padre ne è la Potenza, il Valore; e lo Spirito Santo ne è l’Amore: cf. <em>Inf.</em> III, 4, 6; <em>Par.</em> X, 1–3. L’unione, in una delle tre persone, della <strong>sapienza</strong> e della <strong>possanza</strong>, è qui semplicemente lo appropriarsi una frase di San Paolo (<em>Cor.</em> I, i, 24): «Christum, Dei virtutem et Dei sapientiam». <strong>Ch’aprì</strong>: che con la redenzione, da secoli aspettata e desiderata, riamicò gli uomini con Dio. </p>
 </div>
 <p class="noteBackLink"><a href="#l012680">[Indietro]</a></p>
</div>
<hr class="noteSepBar" />
<div class="outerNoteText" id="en003761">
 <p class="note"><a href="#l012686">[Nota 14]</a></p>
 <div epub:type="footnote" class="noteText" id="n003761">
 <p class="noteRefLines"><span class="noteLineNumber">vv. 40&#8211;45:</span> <span class="noteRefLine">Come foco di nube si diserra</span> / <span class="noteRefLine">per dilatarsi sí che non vi cape,</span> / <span class="noteRefLine">e fuor di sua natura in giú s’atterra,</span> / <span class="noteRefLine">la mente mia cosí, tra quelle dape</span> / <span class="noteRefLine">fatta piú grande, di sé stessa uscío,</span> / <span class="noteRefLine">e che si fesse rimembrar non sape.</span></p>
  <p class="rawNoteText">La visione della <em>sostanza</em> di Cristo, e il <em>trionfo</em> di lui fra le anime da lui salvate, sono i cibi, le <em>dapi</em> (latinismo poetico), delle quali pasciuto e fattone maggiore di sè stesso, il Poeta esce dalla sua natural condizione, e non sa (<strong>sape</strong>, antiquato) più ricordarsi d’altro; come il fuoco della folgore, <em>dilatandosi</em> e <em>non capendo</em> più dentro la nube che lo ha concepito, ne esce fuori (<strong>si disserra</strong>) e contro la propria natura, che è di <em>salire</em> (<em>Purg.</em> XVIII, 29), scende verso terra (<strong>in giù s’atterra</strong>), in questa scaricandosi e disperdendosi. </p>
 </div>
 <p class="noteBackLink"><a href="#l012686">[Indietro]</a></p>
</div>
<hr class="noteSepBar" />
<div class="outerNoteText" id="en003762">
 <p class="note"><a href="#l012689">[Nota 15]</a></p>
 <div epub:type="footnote" class="noteText" id="n003762">
 <p class="noteRefLines"><span class="noteLineNumber">vv. 46&#8211;48:</span> <span class="noteRefLine">“Apri li occhi e riguarda qual son io:</span> / <span class="noteRefLine">tu hai vedute cose, che possente</span> / <span class="noteRefLine">se’ fatto a sostener lo riso mio”.</span></p>
  <p class="rawNoteText"><strong>Apri gli occhi</strong>: chiusi in quello smarrimento. <strong>Cose</strong> tali, <strong>che</strong> ecc. <strong>Lo riso mio</strong>: il sorriso della Beatrice divinizzata non poteva fin qui esser <em>sostenuto</em> da Dante (cf. <em>Par.</em> XXI, 4–12): a ciò lo abilita, d’ora innanzi, lo essere ammesso, dopo questa del trionfo di Cristo, alla visione delle <strong>cose</strong> divine. </p>
 </div>
 <p class="noteBackLink"><a href="#l012689">[Indietro]</a></p>
</div>
<hr class="noteSepBar" />
<div class="outerNoteText" id="en003763">
 <p class="note"><a href="#l012692">[Nota 16]</a></p>
 <div epub:type="footnote" class="noteText" id="n003763">
 <p class="noteRefLines"><span class="noteLineNumber">vv. 49&#8211;51:</span> <span class="noteRefLine">Io era come quei che si risente</span> / <span class="noteRefLine">di visione oblita e che s’ingegna</span> / <span class="noteRefLine">indarno di ridurlasi alla mente,</span></p>
  <p class="rawNoteText"><strong>Si risente</strong>: ha, rià, qualche sentore di cosa <strong>oblita</strong> (latinismo poetico), obliata, dimenticata, ma non riesce a rammentarsela bene. Obliato, il sorriso di Beatrice quale lo aveva veduto in terra dieci anni prima (cf. <em>Purg.</em> XXXII, 2). </p>
 </div>
 <p class="noteBackLink"><a href="#l012692">[Indietro]</a></p>
</div>
<hr class="noteSepBar" />
<div class="outerNoteText" id="en003764">
 <p class="note"><a href="#l012695">[Nota 17]</a></p>
 <div epub:type="footnote" class="noteText" id="n003764">
 <p class="noteRefLines"><span class="noteLineNumber">vv. 53&#8211;54:</span> <span class="noteRefLine">di tanto grato, che mai non si stingue</span> / <span class="noteRefLine">del libro che ’l preterito rassegna.</span></p>
  <p class="rawNoteText"><strong>Di tanto grado</strong>: di tanto aggradimento e gratitudine, da non dimenticarsene mai. <strong>Non si stingue</strong>: non si estingue, nella memoria, non si cancella dal libro di essa, dove si registra il passato. </p>
 </div>
 <p class="noteBackLink"><a href="#l012695">[Indietro]</a></p>
</div>
<hr class="noteSepBar" />
<div class="outerNoteText" id="en003765">
 <p class="note"><a href="#l012701">[Nota 18]</a></p>
 <div epub:type="footnote" class="noteText" id="n003765">
 <p class="noteRefLines"><span class="noteLineNumber">vv. 55&#8211;60:</span> <span class="noteRefLine">Se mo sonasser tutte quelle lingue</span> / <span class="noteRefLine">che Polimnía con le suore fero</span> / <span class="noteRefLine">del latte lor dolcissimo piú pingue,</span> / <span class="noteRefLine">per aiutarmi, al millesmo del vero</span> / <span class="noteRefLine">non si verría, cantando il santo riso</span> / <span class="noteRefLine">e quanto il santo aspetto facea mero;</span></p>
  <p class="rawNoteText">Se ora, <strong>per aiutarmi</strong>, tutti i poeti che hanno avute amorevoli nutrici le muse, e fatti <em>pingui</em> del loro miglior latte, unissero al <em>suono</em> della mia quello della lor voce, non si arriverebbe al millesimo della realtà nel celebrare il <strong>santo riso</strong> di Beatrice, e come e quanto esso illuminava (<strong>faceva mero</strong>, chiaro) il <strong>santo aspetto</strong> di lei. </p>
 </div>
 <p class="noteBackLink"><a href="#l012701">[Indietro]</a></p>
</div>
<hr class="noteSepBar" />
<div class="outerNoteText" id="en003766">
 <p class="note"><a href="#l012704">[Nota 19]</a></p>
 <div epub:type="footnote" class="noteText" id="n003766">
 <p class="noteRefLines"><span class="noteLineNumber">vv. 61&#8211;63:</span> <span class="noteRefLine">e cosí, figurando il paradiso,</span> / <span class="noteRefLine">convien saltar lo sacrato poema,</span> / <span class="noteRefLine">come chi trova suo cammin riciso.</span></p>
  <p class="rawNoteText">E così (come qui per l’ineffabile <em>riso</em> di Beatrice) nel venir figurando il paradiso, <strong>conviene</strong>, è necessario, che il sacro Poema <em>salti</em>, trapassi su molte cose non descrivibili umanamente; a guisa di persona che si trovi tagliato il cammino da qualche insormontabile ostacolo. </p>
 </div>
 <p class="noteBackLink"><a href="#l012704">[Indietro]</a></p>
</div>
<hr class="noteSepBar" />
<div class="outerNoteText" id="en003767">
 <p class="note"><a href="#l012706">[Nota 20]</a></p>
 <div epub:type="footnote" class="noteText" id="n003767">
 <p class="noteRefLines"><span class="noteLineNumber">vv. 64&#8211;65:</span> <span class="noteRefLine">Ma chi pensasse il ponderoso tema</span> / <span class="noteRefLine">e l’omero mortal che se ne carca,</span></p>
  <p class="rawNoteText"><strong>Ponderoso</strong>: pesante, grave, per le spalle di chi se n’è caricato. </p>
 </div>
 <p class="noteBackLink"><a href="#l012706">[Indietro]</a></p>
</div>
<hr class="noteSepBar" />
<div class="outerNoteText" id="en003768">
 <p class="note"><a href="#l012710">[Nota 21]</a></p>
 <div epub:type="footnote" class="noteText" id="n003768">
 <p class="noteRefLines"><span class="noteLineNumber">vv. 67&#8211;69:</span> <span class="noteRefLine">non è pileggio da picciola barca</span> / <span class="noteRefLine">quel che fendendo va l’ardita prora,</span> / <span class="noteRefLine">né da nocchier ch’a sé medesmo parca.</span></p>
  <p class="rawNoteText"><strong>Non è pileggio</strong>: (arcaico; di breve vita e scarse testimonianze, e di significato non ben determinabile, ma sempre attinente a mare; tratto di mare, navigazione) non è mare da affrontarlo con <strong>piccola barca</strong> (cf. <em>Par.</em> II, 1–7), questo che io oso fendere con la mia nave (<strong>prora</strong>), nè da pilota che si risparmi (<strong>parca</strong>, latinismo), che non la spinga di tutta forza. </p>
 </div>
 <p class="noteBackLink"><a href="#l012710">[Indietro]</a></p>
</div>
<hr class="noteSepBar" />
<div class="outerNoteText" id="en003769">
 <p class="note"><a href="#l012713">[Nota 22]</a></p>
 <div epub:type="footnote" class="noteText" id="n003769">
 <p class="noteRefLines"><span class="noteLineNumber">vv. 71&#8211;72:</span> <span class="noteRefLine">che tu non ti rivolgi al bel giardino</span> / <span class="noteRefLine">che sotto i raggi di Cristo s’infiora?</span></p>
  <p class="rawNoteText"><strong>Al bel giardino</strong>: alle migliaia (v. 28) di anime che, sotto i raggi di quel sole (Cristo) da cui hanno la luce (v. 29), dal quale sono illuminate, sono come fiori d’un <strong>bel giardino</strong>, simbolico del paradiso (parola che etimologicamente, dal greco, equivale appunto a <strong>giardino</strong>). L’anticipata presenza del Verbo nell’ottavo cielo si effettua essa pure dentro la luce che in questo cielo circonda e <strong>fascia</strong> pur lui e chi con lui, come nei cieli precedenti le anime che vi si sono affacciate. </p>
 </div>
 <p class="noteBackLink"><a href="#l012713">[Indietro]</a></p>
</div>
<hr class="noteSepBar" />
<div class="outerNoteText" id="en003770">
 <p class="note"><a href="#l012716">[Nota 23]</a></p>
 <div epub:type="footnote" class="noteText" id="n003770">
 <p class="noteRefLines"><span class="noteLineNumber">vv. 73&#8211;75:</span> <span class="noteRefLine">Quivi è la rosa in che il verbo divino</span> / <span class="noteRefLine">carne si fece; quivi son li gigli</span> / <span class="noteRefLine">al cui odor si prese il buon cammino”.</span></p>
  <p class="rawNoteText"><strong>Quivi</strong>: in cotesto giardino, è Maria, la <strong>rosa</strong> in cui il Verbo s’incarnò; in esso sono gli Apostoli, <strong>gigli</strong>, seguendo la cui fragranza (la santità della dottrina da essi diffusa) il mondo si fece cristiano. </p>
 </div>
 <p class="noteBackLink"><a href="#l012716">[Indietro]</a></p>
</div>
<hr class="noteSepBar" />
<div class="outerNoteText" id="en003771">
 <p class="note"><a href="#l012719">[Nota 24]</a></p>
 <div epub:type="footnote" class="noteText" id="n003771">
 <p class="noteRefLines"><span class="noteLineNumber">vv. 77&#8211;78:</span> <span class="noteRefLine">tutto era pronto, ancora mi rendei</span> / <span class="noteRefLine">alla battaglia de’ debili cigli.</span></p>
  <p class="rawNoteText"><strong>Mi rendei</strong>: tornai di nuovo, allo sforzo de’ miei occhi, che, nella loro <strong>debolezza</strong>, non avevano poc’anzi sostenuto lo splendore della <em>sostanza</em> del Verbo, ed ora <em>combattevano</em> per distinguere, secondo l’indicazione di Beatrice, fra le <em>turbe di splendori</em> (v. 82) che lo circondavano, Maria e gli Apostoli; ma innanzi tutto, Maria. </p>
 </div>
 <p class="noteBackLink"><a href="#l012719">[Indietro]</a></p>
</div>
<hr class="noteSepBar" />
<div class="outerNoteText" id="en003772">
 <p class="note"><a href="#l012725">[Nota 25]</a></p>
 <div epub:type="footnote" class="noteText" id="n003772">
 <p class="noteRefLines"><span class="noteLineNumber">vv. 79&#8211;84:</span> <span class="noteRefLine">Come a raggio di sol che puro mei</span> / <span class="noteRefLine">per fratta nube già prato di fiori</span> / <span class="noteRefLine">vider, coverti d’ombra, li occhi miei;</span> / <span class="noteRefLine">vid’io cosí piú turbe di splendori,</span> / <span class="noteRefLine">fulgorate di su da raggi ardenti,</span> / <span class="noteRefLine">sanza veder principio di fulgori.</span></p>
  <p class="rawNoteText"><strong>Come</strong>: talvolta, in una giornata ombrosa (avendo gli occhi <strong>coperti d’ombra</strong>), mi accadde di vedere un prato fiorito, illuminato da un raggio di sole che si faccia strada (<strong>mèi</strong>; cf. <em>Par.</em> XIII, 55–56) da alcuna delle nuvole apertasi (<strong>fratta</strong>) a farlo passare (esso solo, <strong>puro</strong>) nell’aria non soleggiata; così ecc. <strong>Splendori</strong>: anime fasciate del loro splendore; riceventi fulgore (<strong>fulgorate</strong>) dall’alto (<strong>di su</strong>) da raggi solari, senza ch’io vedessi il sole che di quel fulgore era il <strong>principio</strong>, l’origine. </p>
 </div>
 <p class="noteBackLink"><a href="#l012725">[Indietro]</a></p>
</div>
<hr class="noteSepBar" />
<div class="outerNoteText" id="en003773">
 <p class="note"><a href="#l012728">[Nota 26]</a></p>
 <div epub:type="footnote" class="noteText" id="n003773">
 <p class="noteRefLines"><span class="noteLineNumber">vv. 85&#8211;87:</span> <span class="noteRefLine">O benigna vertú che sí li ’mprenti,</span> / <span class="noteRefLine">su t’essaltasti, per largirmi loco</span> / <span class="noteRefLine">alli occhi lí che non t’eran possenti.</span></p>
  <p class="rawNoteText">E questo mio non vedere più quel sole che li <em>impronta</em> di sua luce, era perchè esso si era levato più <strong>su</strong>, affinchè gli occhi miei <strong>non possenti</strong> a sostenere insieme e la luce emanante da esso e il riflesso di questa nelle anime, avessero la possibilità, fosse dato ad essi <em>luogo</em>, di veder <strong>lì</strong> dove ora dovevo rivolgerli, cioè sulle anime. Della quale agevolazione il Poeta ringrazia umilmente Dio. </p>
 </div>
 <p class="noteBackLink"><a href="#l012728">[Indietro]</a></p>
</div>
<hr class="noteSepBar" />
<div class="outerNoteText" id="en003774">
 <p class="note"><a href="#l012731">[Nota 27]</a></p>
 <div epub:type="footnote" class="noteText" id="n003774">
 <p class="noteRefLines"><span class="noteLineNumber">vv. 88&#8211;90:</span> <span class="noteRefLine">Il nome del bel fior ch’io sempre invoco</span> / <span class="noteRefLine">e mane e sera, tutto mi ristrinse</span> / <span class="noteRefLine">l’animo ad avvisar lo maggior foco.</span></p>
  <p class="rawNoteText">Il nome di quella mistica <em>rosa</em> (v. 73) la cui invocazione quotidiana è mia devozione, concentrò tutta l’attenzione mia a discernere fra gli altri <em>fuochi</em> quello che, dopo allontanatosi verso l’alto il Verbo, era certamente <strong>il maggiore</strong>, e dentr’esso Maria. Le denominazioni <em>rosa</em>, <em>stella</em>, <em>regina</em> ond’è qui inneggiato a Maria, sono del linguaggio liturgico. </p>
 </div>
 <p class="noteBackLink"><a href="#l012731">[Indietro]</a></p>
</div>
<hr class="noteSepBar" />
<div class="outerNoteText" id="en003775">
 <p class="note"><a href="#l012734">[Nota 28]</a></p>
 <div epub:type="footnote" class="noteText" id="n003775">
 <p class="noteRefLines"><span class="noteLineNumber">vv. 91&#8211;93:</span> <span class="noteRefLine">E come ambo le luci mi dipinse</span> / <span class="noteRefLine">il quale e il quanto della viva stella</span> / <span class="noteRefLine">che là su vince, come qua giú vinse,</span></p>
  <p class="rawNoteText">E quando ne’ miei occhi si fu impresso, quando gli occhi miei percepirono distintamente, quale e quanta ella era, la viva stella, superiore <strong>lassù</strong> fra i beati, come <strong>quaggiù</strong> fra le umane creature. </p>
 </div>
 <p class="noteBackLink"><a href="#l012734">[Indietro]</a></p>
</div>
<hr class="noteSepBar" />
<div class="outerNoteText" id="en003776">
 <p class="note"><a href="#l012737">[Nota 29]</a></p>
 <div epub:type="footnote" class="noteText" id="n003776">
 <p class="noteRefLines"><span class="noteLineNumber">v. 96:</span> <span class="noteRefLine">e cinsela e girossi intorno ad ella.</span></p>
  <p class="rawNoteText">E la circondò, girandole poi attorno in movimento di danza. </p>
 </div>
 <p class="noteBackLink"><a href="#l012737">[Indietro]</a></p>
</div>
<hr class="noteSepBar" />
<div class="outerNoteText" id="en003777">
 <p class="note"><a href="#l012740">[Nota 30]</a></p>
 <div epub:type="footnote" class="noteText" id="n003777">
 <p class="noteRefLines"><span class="noteLineNumber">v. 99:</span> <span class="noteRefLine">parrebbe nube che squarciata tona,</span></p>
  <p class="rawNoteText">Parrebbe orribile fragor di tuono. </p>
 </div>
 <p class="noteBackLink"><a href="#l012740">[Indietro]</a></p>
</div>
<hr class="noteSepBar" />
<div class="outerNoteText" id="en003778">
 <p class="note"><a href="#l012743">[Nota 31]</a></p>
 <div epub:type="footnote" class="noteText" id="n003778">
 <p class="noteRefLines"><span class="noteLineNumber">vv. 100&#8211;102:</span> <span class="noteRefLine">comparata al sonar di quella lira</span> / <span class="noteRefLine">onde si coronava il bel zaffiro</span> / <span class="noteRefLine">del quale il ciel piú chiaro s’inzaffira.</span></p>
  <p class="rawNoteText"><strong>Di quella lira</strong>: del canto col quale la celeste <em>facella</em> accompagnava il suo <em>girare</em> danzando (danza e canto, l’ uno in questi festeggiamenti di anime suppone l’altro) intorno alla preziosa gemma dell’empireo, il più luminoso (<strong>chiaro</strong>) dei cieli. </p>
 </div>
 <p class="noteBackLink"><a href="#l012743">[Indietro]</a></p>
</div>
<hr class="noteSepBar" />
<div class="outerNoteText" id="en003779">
 <p class="note"><a href="#l012746">[Nota 32]</a></p>
 <div epub:type="footnote" class="noteText" id="n003779">
 <p class="noteRefLines"><span class="noteLineNumber">vv. 103&#8211;105:</span> <span class="noteRefLine">“Io sono amore angelico, che giro</span> / <span class="noteRefLine">l’alta letizia che spira del ventre</span> / <span class="noteRefLine">che fu albergo del nostro disiro;</span></p>
  <p class="rawNoteText"><strong>Amore angelico</strong>: (l’arcangelo Gabriele, l’annunziatore dell’Incarnazione), venuto qui a coronare (<em>girare</em>) in te, o regina del cielo, l’<strong>alta letizia</strong> che spira dal ventre dove si fece carne il Verbo, nostro desiderato redentore. </p>
 </div>
 <p class="noteBackLink"><a href="#l012746">[Indietro]</a></p>
</div>
<hr class="noteSepBar" />
<div class="outerNoteText" id="en003780">
 <p class="note"><a href="#l012749">[Nota 33]</a></p>
 <div epub:type="footnote" class="noteText" id="n003780">
 <p class="noteRefLines"><span class="noteLineNumber">vv. 106&#8211;108:</span> <span class="noteRefLine">e girerommi, donna del ciel, mentre</span> / <span class="noteRefLine">che seguirai tuo figlio, e farai dia</span> / <span class="noteRefLine">piú la spera suprema perché li entre”.</span></p>
  <p class="rawNoteText">E così intorno a te mi moverò in giro, e ti farò corona, accompagnandoti nel tuo rientrare, seguendo tuo figlio, da questo nel cielo empireo (<strong>la spera superna</strong>), che dal tuo rientrarvi (<strong>gli</strong>, li: cf. <em>Inf.</em> XXIII, 54) si farà più splendida di sua divina luce (<strong>dia più</strong>; cf. <em>Par.</em> XIV, 34). </p>
 </div>
 <p class="noteBackLink"><a href="#l012749">[Indietro]</a></p>
</div>
<hr class="noteSepBar" />
<div class="outerNoteText" id="en003781">
 <p class="note"><a href="#l012752">[Nota 34]</a></p>
 <div epub:type="footnote" class="noteText" id="n003781">
 <p class="noteRefLines"><span class="noteLineNumber">vv. 109&#8211;111:</span> <span class="noteRefLine">Cosí la circulata melodia</span> / <span class="noteRefLine">si sigillava, e tutti li altri lumi</span> / <span class="noteRefLine">facean sonar lo nome di Maria.</span></p>
  <p class="rawNoteText">Così il canto dell’Arcangelo, nel girare attorno (<strong>circulata melodia</strong>) alla Vergine Madre, <strong>si sigillava</strong>, si chiudeva, si conchiudeva. <strong>Gli altri lumi</strong>: gli altri splendori, le altre anime luminose. <strong>Lo nome di Maria</strong>: nella salutazione angelica, <em>Ave Maria.</em> </p>
 </div>
 <p class="noteBackLink"><a href="#l012752">[Indietro]</a></p>
</div>
<hr class="noteSepBar" />
<div class="outerNoteText" id="en003782">
 <p class="note"><a href="#l012761">[Nota 35]</a></p>
 <div epub:type="footnote" class="noteText" id="n003782">
 <p class="noteRefLines"><span class="noteLineNumber">vv. 112&#8211;120:</span> <span class="noteRefLine">Lo real manto di tutti i volumi</span> / <span class="noteRefLine">del mondo, che piú ferve e piú s’avviva</span> / <span class="noteRefLine">nell’alito di Dio e nei costumi,</span> / <span class="noteRefLine">avea sopra di noi l’interna riva</span> / <span class="noteRefLine">tanto distante, che la sua parvenza,</span> / <span class="noteRefLine">là dov’io era, ancor non appariva:</span> / <span class="noteRefLine">però non ebber li occhi miei potenza</span> / <span class="noteRefLine">di seguitar la coronata fiamma</span> / <span class="noteRefLine">che si levò appresso sua semenza.</span></p>
  <p class="rawNoteText">Il nono soprastante (che era <strong>sopra di noi</strong>) cielo, verso il quale si era levata la fiamma di Maria per indi risalire all’empireo, aveva il suo interno così distante da noi, che ancora non mi ci arrivava la vista: perciò non potei seguitare l’ascensione di lei dietro al suo divin figlio. Il nono cielo, o Primo mobile, che, a guisa di manto regale, avvolge tutti gli altri sottostanti cieli mobili nei respettivi loro avvolgimenti (<strong>volumi</strong>) intorno alla terra; e che dalla sua contiguità col cielo empireo è attratto verso di esso (cf. <em>Conv.</em> II, iii), e gli si gira attorno con maggior rapidità (<strong>più ferve</strong>) di tutti gli altri, e <strong>più</strong> di tutti gli altri <strong>s’avviva</strong>, riceve vita, da Dio nell’esser suo e sua abituale disposizione (<strong>abito</strong>) e nelle manifestazioni (<strong>costumi</strong>) di lui (<strong>abito di Dio</strong> s’intende l’essere <strong>di Dio</strong>, e <strong>costumi</strong> di Dio la <em>sua grazia e virtù</em>: lezione e interpretazione del secolo di Dante nel quale, <strong>abito e costumi</strong> era, in correlazione l’una e l’altra parola, locuzione consueta [qui applicata a Dio] sì delle scuole e sì del comune linguaggio). <strong>Volumi</strong>: (v. 112) latinismo poetico (cf. <em>Par.</em> XXVI, 119–120; XXVIII, 14), nel significato generico, che il sostantivo <em>volumen</em> ha da <em>volvo</em>, di avvolgimento, aggiramento. <strong>L’interna riva</strong>: l’interna sua estremità, quella per la quale confinava col cielo successivo, con l’empireo. <strong>La sua parvenza</strong>: la sua figura, dall’ottavo cielo, <strong>là dov’io era</strong>, ancora non mi era visibile. <strong>Seguitar</strong>: la fiamma di Maria coronata dall’Arcangelo, che si era inalzata verso esso Primo mobile, dietro (<strong>appresso</strong>) al suo Figlio (<strong>semenza</strong>). </p>
 </div>
 <p class="noteBackLink"><a href="#l012761">[Indietro]</a></p>
</div>
<hr class="noteSepBar" />
<div class="outerNoteText" id="en003783">
 <p class="note"><a href="#l012764">[Nota 36]</a></p>
 <div epub:type="footnote" class="noteText" id="n003783">
 <p class="noteRefLines"><span class="noteLineNumber">v. 123:</span> <span class="noteRefLine">per l’animo che ’nfin di fuor s’infiamma;</span></p>
  <p class="rawNoteText">Mosso dall’affetto che nel fanciullo si fa visibile anche (<strong>infin di fuori</strong>) per l’accensione del volto. </p>
 </div>
 <p class="noteBackLink"><a href="#l012764">[Indietro]</a></p>
</div>
<hr class="noteSepBar" />
<div class="outerNoteText" id="en003784">
 <p class="note"><a href="#l012765">[Nota 37]</a></p>
 <div epub:type="footnote" class="noteText" id="n003784">
 <p class="noteRefLines"><span class="noteLineNumber">v. 124:</span> <span class="noteRefLine">ciascun di quei candori in su si stese</span></p>
  <p class="rawNoteText"><strong>Ciascun</strong>: Di quelli intensi fuochi, di quelle anime <em>candenti</em> (cf. <em>Par.</em> XIV, 71) protese la sua fiamma <strong>in su</strong>, verso dove era ascesa Maria; senza però tenerle dietro, fuori del cielo ottavo. </p>
 </div>
 <p class="noteBackLink"><a href="#l012765">[Indietro]</a></p>
</div>
<hr class="noteSepBar" />
<div class="outerNoteText" id="en003785">
 <p class="note"><a href="#l012770">[Nota 38]</a></p>
 <div epub:type="footnote" class="noteText" id="n003785">
 <p class="noteRefLines"><span class="noteLineNumber">vv. 127&#8211;129:</span> <span class="noteRefLine">Indi rimaser lí nel mio cospetto,</span> / <span class="noteRefLine">“<em>Regina coeli</em>” cantando sí dolce,</span> / <span class="noteRefLine">che mai da me non si partí ’l diletto.</span></p>
  <p class="rawNoteText"><strong>Lì</strong>: dov’erano, tuttora visibili a me. <strong><em>Regina coeli</em></strong> <strong>cantando</strong>: (cioè l’antifona pasquale <em>Regina coeli, laetare, alleluia; quia quem meruisti portare, alleluia, resurrexit</em> ecc.) così dolcemente, che me n’è rimasto sempre <strong>il diletto</strong> provatone. </p>
 </div>
 <p class="noteBackLink"><a href="#l012770">[Indietro]</a></p>
</div>
<hr class="noteSepBar" />
<div class="outerNoteText" id="en003786">
 <p class="note"><a href="#l012773">[Nota 39]</a></p>
 <div epub:type="footnote" class="noteText" id="n003786">
 <p class="noteRefLines"><span class="noteLineNumber">vv. 130&#8211;132:</span> <span class="noteRefLine">Oh quanta è l’ubertà che si soffolce</span> / <span class="noteRefLine">in quelle arche ricchissime che foro</span> / <span class="noteRefLine">a seminar qua giú buone bobolce!</span></p>
  <p class="rawNoteText">Quelle anime inneggianti a Maria, oh quanta ricchezza di beatitudine accolgono in sè! a guisa di <strong>arche</strong> (cf. <em>Par.</em> XII, 120) che contengono e sostengono, nelle quali e dalle quali <strong>si soffolce</strong> (cf. <em>Inf.</em> XXIX, 5), la ricca raccolta del buon frumento, alla cui seminagione, mentre erano nel mondo (<strong>quaggiù</strong>) esse furono terreno propizio e ubertoso: (<strong>bobolce</strong>, antiquato: dal basso latino <em>bubulca</em>, pezzo di terra). </p>
 </div>
 <p class="noteBackLink"><a href="#l012773">[Indietro]</a></p>
</div>
<hr class="noteSepBar" />
<div class="outerNoteText" id="en003787">
 <p class="note"><a href="#l012776">[Nota 40]</a></p>
 <div epub:type="footnote" class="noteText" id="n003787">
 <p class="noteRefLines"><span class="noteLineNumber">vv. 133&#8211;135:</span> <span class="noteRefLine">Quivi si vive e gode del tesoro</span> / <span class="noteRefLine">che s’acquistò piangendo nello essilio</span> / <span class="noteRefLine">di Babilon, ove si lasciò l’oro.</span></p>
  <p class="rawNoteText"><strong>Quivi</strong>: fra quelle anime, <strong>si vive e si gode</strong> del premio dei meriti acquistati in questo com’esilio di Babilonia che è la vita mondana: tesoro spirituale, acquistato nel pianto e nel dolore di questa vita, in luogo dei beni materiali (<strong>l’oro</strong>) che furon <em>lasciati</em> da parte. </p>
 </div>
 <p class="noteBackLink"><a href="#l012776">[Indietro]</a></p>
</div>
<hr class="noteSepBar" />
<div class="outerNoteText" id="en003788">
 <p class="note"><a href="#l012780">[Nota 41]</a></p>
 <div epub:type="footnote" class="noteText" id="n003788">
 <p class="noteRefLines"><span class="noteLineNumber">vv. 136&#8211;139:</span> <span class="noteRefLine">Quivi triunfa, sotto l’alto filio</span> / <span class="noteRefLine">di Dio e di Maria, di sua vittoria,</span> / <span class="noteRefLine">e con l’antico e col novo concilio,</span> / <span class="noteRefLine">colui che tien le chiavi di tal gloria.</span></p>
  <p class="rawNoteText"><strong>Quivi</strong>: fra esse e con esse, e sott’esso Gesù Cristo, partecipa al <em>trionfo</em> e alla <strong>vittoria</strong> di lui, unitamente ai Santi del Vecchio e del Nuovo Testamento, San Pietro a cui Cristo affidò le chiavi della gloria di paradiso. </p>
 </div>
 <p class="noteBackLink"><a href="#l012780">[Indietro]</a></p>
</div>
<hr class="noteSepBar" />
<p class="navigationBar"><a href="Paradiso.22.xhtml">[Precedente]</a> <a href="#beginText">[Canto]</a> <a href="#notes">[Note]</a> <a href="Paradiso.24.xhtml">[Successivo]</a></p>
</section>


</body>
</html>