<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a>[Precedente]</a>
    <a href="playlist.xhtml#track03">[Indice]</a>
    <a>[Successivo]</a>
   </p>
   <hr class="sepBar"/>
   <h1 class="chapterTitle"><span id="f000001">La Volpe</span></h1>
   <p><span id="f000002">Eran tornate le lunghe e tiepide sere di maggio e ziu Tomas sedeva di nuovo,</span>
   <span id="f000003">come l’anno prima,</span>
   <span id="f000004">come dieci anni prima,</span>
   <span id="f000005">nel cortiletto aperto davanti alla sua casetta che era come l’ultimo acino d’un grappolo di piccole costruzioni nerastre addossate alla crosta grigia di un monte.</span>
   <span id="f000006">Ma invano la primavera mandava fin lassù il suo soffio di voluttà selvaggia:</span>
   <span id="f000007">il vecchio decrepito,</span>
   <span id="f000008">immobile tra un vecchio cane nero e un vecchio gatto giallo,</span>
   <span id="f000009">sembrava pietrificato e insensibile come tutte le cose intorno.</span>
   <span id="f000010">Solo l’odore dell’erba,</span>
   <span id="f000011">alla sera,</span>
   <span id="f000012">gli ricordava i pascoli fra cui aveva trascorso la maggior parte della sua vita,</span>
   <span id="f000013">e quando la luna sorgeva dal mare lontano,</span>
   <span id="f000014">grande e dorata come il sole,</span>
   <span id="f000015">e i monti della costa,</span>
   <span id="f000016">neri sul cielo d’argento,</span>
   <span id="f000017">e tutta la grande vallata e il semicerchio fantastico delle montagne davanti e a destra dell’orizzonte si coprivano di veli scintillanti e di zone d’ombra e di luce che davan l’illusione di foreste e laghi lontani,</span>
   <span id="f000018">egli pensava a cose puerili,</span>
   <span id="f000019">ai morti,</span>
   <span id="f000020">a Lusbé il diavolo che conduce al pascolo le anime dannate tramutate in cinghiali;</span>
   <span id="f000021">e se la luna si nascondeva dietro qualche nuvola egli pensava sul serio alle sette vacche figliate che il pianeta andato in quel momento a cena si divorava tranquillamente nel suo nascondiglio.</span></p>
   <p><span id="f000022">Egli non parlava quasi mai;</span>
   <span id="f000023">ma una sera Zana,</span>
   <span id="f000024">la nipote,</span>
   <span id="f000025">quando lo scosse per avvertirlo che era tempo di coricarsi,</span>
   <span id="f000026">lo trovò così ostinatamente silenzioso,</span>
   <span id="f000027">dritto e rigido sul suo sgabello,</span>
   <span id="f000028">che lo credette morto.</span>
   <span id="f000029">Spaventata,</span>
   <span id="f000030">chiamò zia Lenarda,</span>
   <span id="f000031">la sua vicina di casa,</span>
   <span id="f000032">ed entrambe riuscirono a scuotere il vecchio e l’aiutarono a rientrare e a stendersi sulla stuoia davanti al focolare.</span></p>
   <p><span id="f000033">– Zia Lenarda mia,</span>
   <span id="f000034">bisogna chiamare il dottore:</span>
   <span id="f000035">nonno è freddo come un trapassato – disse la ragazza,</span>
   <span id="f000036">toccando il vecchio.</span></p>
   <p><span id="f000037">– Il nostro dottore è partito:</span>
   <span id="f000038">è andato per due mesi in continente per studiare le malattie d’orecchi,</span>
   <span id="f000039">perché dice lui che tutti diventan sordi quando si tratta di pagargli il fitto dei suoi pascoli…</span>
   <span id="f000040">quasi che questi non li abbia comprati coi denari del paese,</span>
   <span id="f000041">la giustizia lo incanti!</span>
   <span id="f000042">Adesso in cambio suo c’è quel beffulanu del dottore di città…</span>
   <span id="f000043">che si crede il medico del re di Spagna.</span>
   <span id="f000044">Chissà se verrà?</span></p>
   <p><span id="f000045">– Zia Lenarda,</span>
   <span id="f000046">egli è obbligato a venire.</span>
   <span id="f000047">Egli prende venti lire al giorno!</span>
   <span id="f000048">– disse Zana fieramente.</span></p>
   <p><span id="f000049">E la donna andò.</span></p>
   <p><span id="f000050">Il sostituto del dottore abitava nella palazzina di questi,</span>
   <span id="f000051">ch’era l’unica casa abitabile del paesetto.</span>
   <span id="f000052">Circondata di orti,</span>
   <span id="f000053">con terrazze e pergolati,</span>
   <span id="f000054">con un gran cortile tutto ricoperto di vite e di glicine,</span>
   <span id="f000055">l’abitazione era tale da confortare anche il sostituto,</span>
   <span id="f000056">il quale veniva da una città che,</span>
   <span id="f000057">per quanto piccola,</span>
   <span id="f000058">aveva tutte le esigenze,</span>
   <span id="f000059">i vizi,</span>
   <span id="f000060">gli strozzini,</span>
   <span id="f000061">le donne e le case da giuoco delle grandi città.</span></p>
   <p><span id="f000062">Zia Lenarda lo trovò che leggeva un libro giallo,</span>
   <span id="f000063">giù nella sala da pranzo che s’apriva sul cortile:</span>
   <span id="f000064">senza dubbio un libro di medicina,</span>
   <span id="f000065">a giudicarne dall’intensità con cui egli,</span>
   <span id="f000066">con gli occhi miopi rasente alle pagine,</span>
   <span id="f000067">i pugni bianchi ficcati nelle guance scure un po’ molli,</span>
   <span id="f000068">le labbra carnose sollevate sui denti sporgenti,</span>
   <span id="f000069">pareva se lo divorasse.</span></p>
   <p><span id="f000070">La serva dovette chiamarlo due volte per fargli notare la presenza della donna.</span>
   <span id="f000071">Egli chiuse d’un colpo il libro,</span>
   <span id="f000072">s’alzò e seguì zia Lenarda,</span>
   <span id="f000073">molle e distratto.</span>
   <span id="f000074">Ella non osava parlare,</span>
   <span id="f000075">e lo precedeva come per insegnargli la strada,</span>
   <span id="f000076">saltando agile e silenziosa giù di pietra in pietra per le straducole rocciose,</span>
   <span id="f000077">battute dalla luna.</span></p>
   <p><span id="f000078">Giù,</span>
   <span id="f000079">nello sfondo,</span>
   <span id="f000080">davanti alla finestra nera della donna,</span>
   <span id="f000081">il dottore vedeva le cime argentee dei monti.</span>
   <span id="f000082">L’odore puro della valle si mischiava all’odore di ovile che usciva dalle casupole,</span>
   <span id="f000083">che emanava dalle figure di pastori accoccolate qua e là sugli scalini delle porte:</span>
   <span id="f000084">tutto era triste e grandioso.</span>
   <span id="f000085">Ma nel patiu di ziu Tomas l’odore dell’erba e del verbasco dominava;</span>
   <span id="f000086">e davanti al muricciuolo sospeso sul ciglione,</span>
   <span id="f000087">con la luna grande e una stella quasi rasente al capo,</span>
   <span id="f000088">il dottore vide una figurina di donna così sottile,</span>
   <span id="f000089">specialmente dalla vita in giù,</span>
   <span id="f000090">così fasciata e senza contorni,</span>
   <span id="f000091">che gli diede l’impressione di un’erma.</span></p>
   <p><span id="f000092">Vedendolo,</span>
   <span id="f000093">ella rientrò nella cucina,</span>
   <span id="f000094">prese un lume e si piegò sulle ginocchia davanti alla stuoia del nonno,</span>
   <span id="f000095">mentre zia Lenarda correva a prendere dalla stanza interna una seggiolina dipinta per offrirla al dottore.</span></p>
   <p><span id="f000096">Egli sedette,</span>
   <span id="f000097">si curvò per prendere il polso del vecchio,</span>
   <span id="f000098">estrasse il cronometro d’oro che scintillò al lume di Zana.</span></p>
   <p><span id="f000099">Allora la fanciulla sollevò il viso e lo guardò negli occhi,</span>
   <span id="f000100">ed egli provò un’impressione che non dimenticò più.</span>
   <span id="f000101">Gli parve di non aver mai veduto un viso di donna più bello e più enigmatico:</span>
   <span id="f000102">un po’ largo sulla fronte coperta fin sulle sopracciglia,</span>
   <span id="f000103">una più alta dell’altra,</span>
   <span id="f000104">da due bande di capelli neri e lucenti,</span>
   <span id="f000105">finiva in un mento sottile e sporgente;</span>
   <span id="f000106">gli zigomi lisci proiettavano un po’ d’ombra sulle guance rientranti,</span>
   <span id="f000107">e i denti bianchissimi,</span>
   <span id="f000108">serrati,</span>
   <span id="f000109">davano alcunché di crudele alla bocca sdegnosa,</span>
   <span id="f000110">mentre i grandi occhi neri erano pieni di tristezza e d’un languore profondo.</span></p>
   <p><span id="f000111">Vedendosi guardata così,</span>
   <span id="f000112">Zana abbassò gli occhi e non li sollevò più;</span>
   <span id="f000113">ma siccome il nonno non rispondeva alle domande del dottore,</span>
   <span id="f000114">ella mormorò:</span></p>
   <p><span id="f000115">– È sordo da più di vent’anni!</span></p>
   <p><span id="f000116">– Salute!</span>
   <span id="f000117">Bisognerebbe fargli almeno un pediluvio molto caldo:</span>
   <span id="f000118">ha le estremità gelide.</span></p>
   <p><span id="f000119">– Un pediluvio?</span>
   <span id="f000120">Non gli farà male?</span>
   <span id="f000121">– disse zia Lenarda consultando Zana.</span>
   <span id="f000122">– Saranno otto mesi che non si leva le scarpe!</span></p>
   <p><span id="f000123">– Salute!</span>
   <span id="f000124">E lo lasciate qui,</span>
   <span id="f000125">adesso?</span></p>
   <p><span id="f000126">– E dove?</span>
   <span id="f000127">Ha dormito sempre qui.</span></p>
   <p><span id="f000128">Il dottore si alzò e dopo aver scritto sul taccuino una ricetta la diede a Zana e si guardò attorno.</span></p>
   <p><span id="f000129">Il luogo era nero come una caverna;</span>
   <span id="f000130">si intravedeva un andito con una scaletta di legno in fondo,</span>
   <span id="f000131">e tutto denotava miseria.</span>
   <span id="f000132">Egli guardò Zana con pietà:</span>
   <span id="f000133">così bianca e sottile gli dava l’idea d’un asfodelo cresciuto appunto sull’orlo di una grotta.</span></p>
   <p><span id="f000134">– Il vecchio è denutrito…</span>
   <span id="f000135">– disse esitando – e tu pure,</span>
   <span id="f000136">mi pare…</span>
   <span id="f000137">Avreste tutti e due bisogno di una cura ricostituente…</span>
   <span id="f000138">Se potete…</span></p>
   <p><span id="f000139">Ella capì subito.</span></p>
   <p><span id="f000140">– Tutto possiamo!</span></p>
   <p><span id="f000141">La sua bocca era così sdegnosa che l’uomo se ne andò via quasi intimidito.</span></p>
   <p><span id="f000142">E su e su,</span>
   <span id="f000143">di pietra in pietra,</span>
   <span id="f000144">su per il sentiero di macigni se ne tornò alla sua oasi;</span>
   <span id="f000145">la luna inargentava il pergolato e i grappoli delle glicinie sembravano di un’uva fantastica di cui il solo profumo ubbriacava.</span>
   <span id="f000146">La vecchia serva filava sulla porta ed egli,</span>
   <span id="f000147">con lo strano viso di Zana sempre davanti agli occhi,</span>
   <span id="f000148">domandò:</span></p>
   <p><span id="f000149">– Conoscete ziu Tomas Acchittu?</span></p>
   <p><span id="f000150">Chi non li conosceva gli Acchittu?</span></p>
   <p><span id="f000151">– Persino a Nuoro se ne sa la fama,</span>
   <span id="f000152">conforto mio!</span>
   <span id="f000153">C’è più d’un laureato che vuol sposare Zana.</span></p>
   <p><span id="f000154">– Sì,</span>
   <span id="f000155">è bella.</span>
   <span id="f000156">Non l’avevo mai veduta.</span></p>
   <p><span id="f000157">– Non esce quasi mai;</span>
   <span id="f000158">ma non c’è bisogno che esca,</span>
   <span id="f000159">per l’anima mia!</span>
   <span id="f000160">La rosa odora anche dentro la casa.</span>
   <span id="f000161">E vengono gli stranieri da tutte le parti,</span>
   <span id="f000162">persino da Nuoro,</span>
   <span id="f000163">sì,</span>
   <span id="f000164">e passano per vederla.</span></p>
   <p><span id="f000165">– Ma è forse andato il banditore in giro per annunciare la sua bellezza?</span></p>
   <p><span id="f000166">– Non è questo,</span>
   <span id="f000167">per l’anima!</span>
   <span id="f000168">È che il vecchio è ricco che non sa quanto ha.</span>
   <span id="f000169">Terreni quanto il regno di Spagna,</span>
   <span id="f000170">e,</span>
   <span id="f000171">dicono,</span>
   <span id="f000172">più di ventimila scudi nascosti in una sua tanca.</span>
   <span id="f000173">Zana sola sa il posto.</span>
   <span id="f000174">Ecco perché lei non vuole neanche don Juacchinu che è nobile ma non tanto ricco.</span></p>
   <p><span id="f000175">– E queste ricchezze si può sapere donde vengono?</span></p>
   <p><span id="f000176">– Come si hanno le cose del mondo.</span>
   <span id="f000177">Il vecchio,</span>
   <span id="f000178">dicono – salva sia l’anima mia,</span>
   <span id="f000179">io non nego né affermo – ha preso parte a più d’una grassazione nel tempo dei tempi,</span>
   <span id="f000180">quando i dragoni non erano svelti come i carabinieri adesso.</span>
   <span id="f000181">Allora,</span>
   <span id="f000182">in quei tempi,</span>
   <span id="f000183">più di un pastore tornava a casa con la bisaccia colma da una parte di formaggio e dall’altra di posate e monete d’oro…</span></p>
   <p><span id="f000184">La vecchia cominciò a raccontare e pareva tirasse fuori dalla sua memoria le storielle come il filo dalla conocchia:</span>
   <span id="f000185">l’uomo ascoltava,</span>
   <span id="f000186">all’ombra del pergolato seminato di monete d’oro,</span>
   <span id="f000187">e adesso capiva il riso di Zana e le sue parole:</span>
   <span id="f000188">«Tutto possiamo!».</span></p>
   <p><span id="f000189">L’indomani la sua prima visita fu alla casetta:</span>
   <span id="f000190">il vecchio stava seduto sulla stuoia e ruminava tranquillamente il suo pane di orzo inzuppato nell’acqua fresca.</span>
   <span id="f000191">Il cane da una parte,</span>
   <span id="f000192">il gatto dall’altra.</span>
   <span id="f000193">Il sole entrava obliquo dalla porticina e il vento di maggio portava via la puzza di cuoio e di selvatico che il vecchio emanava.</span></p>
   <p><span id="f000194">– Ebbene,</span>
   <span id="f000195">come andiamo?</span></p>
   <p><span id="f000196">– Bene,</span>
   <span id="f000197">lo vede – disse Zana,</span>
   <span id="f000198">non senza un lieve accento di disprezzo.</span></p>
   <p><span id="f000199">– Lo vedo,</span>
   <span id="f000200">sì!</span>
   <span id="f000201">Quanti anni avete,</span>
   <span id="f000202">ziu Tomas?</span></p>
   <p><span id="f000203">– Ancora li ho,</span>
   <span id="f000204">sì!</span>
   <span id="f000205">– disse il vecchio mostrando un avanzo di denti neri.</span></p>
   <p><span id="f000206">– Ha capito i denti!</span>
   <span id="f000207">Nonno,</span>
   <span id="f000208">– disse Zana curvandosi sul vecchio e mostrandogli le mani con le dita,</span>
   <span id="f000209">tranne il pollice destro,</span>
   <span id="f000210">tutte aperte,</span>
   <span id="f000211">– così,</span>
   <span id="f000212">vero?</span></p>
   <p><span id="f000213">– Sì,</span>
   <span id="f000214">novant’anni,</span>
   <span id="f000215">salvo Dio.</span></p>
   <p><span id="f000216">– Salute e a cento anni,</span>
   <span id="f000217">anzi a più di cento!</span>
   <span id="f000218">E tu,</span>
   <span id="f000219">Zana,</span>
   <span id="f000220">sei rimasta sola con lui?</span></p>
   <p><span id="f000221">Ella gli raccontò com’erano morti tutti i suoi parenti,</span>
   <span id="f000222">gli zii,</span>
   <span id="f000223">le zie,</span>
   <span id="f000224">le cugine,</span>
   <span id="f000225">i vecchi,</span>
   <span id="f000226">i bambini;</span>
   <span id="f000227">e parlava della morte con calma,</span>
   <span id="f000228">come di un avvenimento semplice e senza importanza.</span>
   <span id="f000229">Il nonno capiva ciò che ella diceva e approvava;</span>
   <span id="f000230">ma quando il dottore si volse a lui gridando:</span></p>
   <p><span id="f000231">– Cambiar vita!…</span>
   <span id="f000232">Pulizia,</span>
   <span id="f000233">carne arrosto,</span>
   <span id="f000234">buon vino!</span>
   <span id="f000235">E far divertire Zana,</span>
   <span id="f000236">ziu To’!</span>
   <span id="f000237">– il vecchio domandò:</span></p>
   <p><span id="f000238">– Quando torna?</span></p>
   <p><span id="f000239">– Chi?</span></p>
   <p><span id="f000240">– Oh,</span>
   <span id="f000241">– disse Zana,</span>
   <span id="f000242">– è che aspetta il nostro dottore perché gli guarisca le orecchie!</span></p>
   <p><span id="f000243">– Benone!</span>
   <span id="f000244">Ecco assicurata la celebrità al nostro dottore!</span></p>
   <p><span id="f000245">Il vecchio,</span>
   <span id="f000246">che continuava a capire a modo suo,</span>
   <span id="f000247">si toccò la manica del giubbone lacero e lucido di grasso.</span></p>
   <p><span id="f000248">– Sporco?</span>
   <span id="f000249">È uso!</span>
   <span id="f000250">La gente che sta bene non ha bisogno di farlo vedere.</span></p>
   <p><span id="f000251">Il dottore aveva infatti già notato che i più puliti,</span>
   <span id="f000252">nel paesetto,</span>
   <span id="f000253">erano i poveri:</span>
   <span id="f000254">i ricchi non si curavano delle loro vesti,</span>
   <span id="f000255">per disprezzo delle apparenze,</span>
   <span id="f000256">ma anche forse per comodità.</span>
   <span id="f000257">Ecco infatti zia Lenarda che aspetta il dottore nel cortiletto,</span>
   <span id="f000258">vestita come una serva,</span>
   <span id="f000259">mentre anche lei è una donna benestante,</span>
   <span id="f000260">una proprietaria di terre e di bestiame,</span>
   <span id="f000261">tanto ricca che nonostante i suoi quarantatré anni ha sposato un bel giovane di venti.</span></p>
   <p><span id="f000262">– Buon giorno a Vossignoria il dottore.</span>
   <span id="f000263">Vorrei domandarle una grazia.</span>
   <span id="f000264">Mio marito Jacu fa il soldato:</span>
   <span id="f000265">adesso è il tempo della tosatura e vorrei che egli venisse in permesso.</span>
   <span id="f000266">Vosté non conosce gente della Corte del Re?</span></p>
   <p><span id="f000267">– Pur troppo no,</span>
   <span id="f000268">buona donna mia.</span></p>
   <p><span id="f000269">– Lo dissi anche al nostro dottore:</span>
   <span id="f000270">se ne occupi,</span>
   <span id="f000271">se passa a Roma.</span>
   <span id="f000272">Ma lui dice sempre sì,</span>
   <span id="f000273">poi si dimentica.</span>
   <span id="f000274">Jacu mio è un bel ragazzo – non lo vanto perché son sua moglie – e buono come il miele…</span>
   <span id="f000275">Con una piccola spinta potrebbe ottenere tutto…</span></p>
   <p><span id="f000276">Ella faceva atto di spinger qualche cosa col fuso;</span>
   <span id="f000277">ma il dottore andò via sospirando.</span></p>
   <p><span id="f000278">– Non basta esser belli e buoni,</span>
   <span id="f000279">per ottenere tutto quello che si vuole,</span>
   <span id="f000280">buona donna mia!</span></p>
   <p><span id="f000281">E tornò su alla sua oasi,</span>
   <span id="f000282">pensando a Zana e a tante cose del suo passato.</span>
   <span id="f000283">Egli credeva d’essere stato bello e buono,</span>
   <span id="f000284">in gioventù;</span>
   <span id="f000285">eppure non aveva ottenuto nulla;</span>
   <span id="f000286">non l’amore,</span>
   <span id="f000287">non la fortuna,</span>
   <span id="f000288">neanche il piacere.</span>
   <span id="f000289">È vero,</span>
   <span id="f000290">forse,</span>
   <span id="f000291">che non li aveva cercati,</span>
   <span id="f000292">aspettando che venissero a offrirsi spontanei a lui:</span>
   <span id="f000293">e aspetta aspetta,</span>
   <span id="f000294">il tempo era passato inutilmente.</span>
   <span id="f000295">Ma da qualche anno a questa parte egli talvolta si sentiva preso da pazze ribellioni,</span>
   <span id="f000296">e vendeva le sue terre e si dava a cercare affannosamente l’amore,</span>
   <span id="f000297">la fortuna,</span>
   <span id="f000298">il piacere.</span>
   <span id="f000299">Un bel momento si accorgeva però che queste cose non si comprano e,</span>
   <span id="f000300">vuotata la borsa,</span>
   <span id="f000301">tornava a visitare i suoi pochi clienti,</span>
   <span id="f000302">scherzava bonariamente con loro,</span>
   <span id="f000303">passeggiava distratto e leggeva romanzi francesi.</span></p>
   <p><span id="f000304">Zia Lenarda,</span>
   <span id="f000305">dal canto suo,</span>
   <span id="f000306">convinta che la bellezza può ottenere tutto,</span>
   <span id="f000307">visto che il dottore tornava tutti i giorni dagli Acchittu,</span>
   <span id="f000308">sebbene il vecchio stesse bene,</span>
   <span id="f000309">si rivolse a Zana.</span></p>
   <p><span id="f000310">– Diglielo tu,</span>
   <span id="f000311">palma d’oro!</span>
   <span id="f000312">Tutti si preparano per la tosatura:</span>
   <span id="f000313">come posso far io che ho la roba affidata a mani estranee?</span>
   <span id="f000314">Il dottore ti guarda con occhi grossi come le nacchere del mio fuso!</span>
   <span id="f000315">E come non guardarti,</span>
   <span id="f000316">luna mia?</span>
   <span id="f000317">Se tu glielo dici,</span>
   <span id="f000318">che domandi il permesso di Jacu,</span>
   <span id="f000319">a te non dirà di no.</span></p>
   <p><span id="f000320">Ma Zana non prometteva:</span>
   <span id="f000321">e quando il dottore,</span>
   <span id="f000322">dopo il tedio di quelle lunghe giornate a cui il vento tiepido,</span>
   <span id="f000323">il cielo azzurro desolato,</span>
   <span id="f000324">il sole chiaro,</span>
   <span id="f000325">davano una tristezza ineffabile,</span>
   <span id="f000326">se ne andava alla sera nel patiu di ziu Tomas e sedeva a cavalcioni sulla seggiolina dipinta,</span>
   <span id="f000327">davanti alla siepe carica di lucciole e di stelle,</span>
   <span id="f000328">ella scherzava con lui e gli domandava come vengono certe malattie,</span>
   <span id="f000329">come si curano,</span>
   <span id="f000330">come si fanno le medicine,</span>
   <span id="f000331">come si fanno i veleni,</span>
   <span id="f000332">e parlava calma di molte cose,</span>
   <span id="f000333">ma non domandava il piacere desiderato dalla sua vicina di casa.</span></p>
   <p><span id="f000334">Qualche volta questa,</span>
   <span id="f000335">seduta sul muricciuolo,</span>
   <span id="f000336">filava al buio e prendeva parte alla conversazione.</span>
   <span id="f000337">Ciò dava noia al dottore che,</span>
   <span id="f000338">dopo aver convinto il vecchio a coricarsi presto,</span>
   <span id="f000339">perché l’aria della sera fa male ai sordi,</span>
   <span id="f000340">voleva star solo con Zana.</span>
   <span id="f000341">La donna parlava sempre della tosatura.</span></p>
   <p><span id="f000342">– Vedesse che festa,</span>
   <span id="f000343">Vostra signoria mia!</span>
   <span id="f000344">Neanche alla festa di San Michele e di San Costantino c’è tanto spasso.</span>
   <span id="f000345">Io l’inviterei,</span>
   <span id="f000346">se venisse Jacu.</span>
   <span id="f000347">Ma senza Jacu la festa parrebbe un funerale.</span></p>
   <p><span id="f000348">– Ebbene,</span>
   <span id="f000349">volete sentirla,</span>
   <span id="f000350">buona donna mia?</span>
   <span id="f000351">Solo nel caso che voi foste malata accorderebbero il permesso al vostro Jacu!</span>
   <span id="f000352">Ma voi state bene come una pasqua.</span></p>
   <p><span id="f000353">Allora ella cominciò a lamentarsi:</span>
   <span id="f000354">aveva tanti malanni,</span>
   <span id="f000355">dopo che non c’era il suo Jacu;</span>
   <span id="f000356">adesso,</span>
   <span id="f000357">poi,</span>
   <span id="f000358">l’avvicinarsi dell’epoca della tosatura le dava un vero affanno mortale.</span>
   <span id="f000359">Per convincer meglio il dottore ella si mise a letto:</span>
   <span id="f000360">ed egli si lasciò intenerire e fece il certificato medico e le ordinò una medicina.</span>
   <span id="f000361">Zana assisteva la sua vicina di casa:</span>
   <span id="f000362">versò la medicina nel cucchiaio,</span>
   <span id="f000363">guardandola attraverso la luce rossastra della lucerna ad olio e mormorò:</span></p>
   <p><span id="f000364">– Non sarà veleno,</span>
   <span id="f000365">no?</span></p>
   <p><span id="f000366">Poi tornò nel suo cortiletto ove il dottore stava seduto sulla seggiolina dipinta.</span>
   <span id="f000367">Era una sera ai primi di giugno,</span>
   <span id="f000368">calda già e profumata.</span>
   <span id="f000369">Notte d’amore e di ricordi!</span>
   <span id="f000370">E questi salivano,</span>
   <span id="f000371">dolci e amari,</span>
   <span id="f000372">dal passato scuro e tortuoso del dottore,</span>
   <span id="f000373">come dalla valle scura e tortuosa saliva l’odore dolce e amaro dell’oleandro.</span>
   <span id="f000374">Egli avvicinò la seggiolina al muricciuolo ove Zana s’era seduta,</span>
   <span id="f000375">e cominciarono i soliti discorsi.</span>
   <span id="f000376">Qualche pastore passava nella straducola,</span>
   <span id="f000377">senza impressionarsi troppo se nel patiu di ziu Tomas sentiva la voce del dottore.</span>
   <span id="f000378">Oramai tutti credevano che questi facesse regolarmente la corte a Zana e ai denari del vecchio,</span>
   <span id="f000379">ed erano convinti che Zana l’avrebbe accettato,</span>
   <span id="f000380">altrimenti non si sarebbe lasciata avvicinare così.</span>
   <span id="f000381">Del resto quei due,</span>
   <span id="f000382">nel cortiletto,</span>
   <span id="f000383">parlavano di cose in apparenza innocenti,</span>
   <span id="f000384">di erbe,</span>
   <span id="f000385">di fiori velenosi,</span>
   <span id="f000386">di medicamenti.</span></p>
   <p><span id="f000387">– L’oleandro?</span>
   <span id="f000388">No,</span>
   <span id="f000389">quello non è velenoso ma la cicuta,</span>
   <span id="f000390">sì.</span>
   <span id="f000391">La conosci?</span></p>
   <p><span id="f000392">– Su buddaru ?</span>
   <span id="f000393">Chi non la conosce?</span></p>
   <p><span id="f000394">– Ebbene,</span>
   <span id="f000395">è l’erba sardonica.</span>
   <span id="f000396">Fa morire ridendo…</span>
   <span id="f000397">come fai tu!</span></p>
   <p><span id="f000398">– Mi lasci il polso,</span>
   <span id="f000399">dottore!</span>
   <span id="f000400">Non ho la febbre,</span>
   <span id="f000401">come zia Lenarda.</span></p>
   <p><span id="f000402">– Ce l’ho io la febbre,</span>
   <span id="f000403">Zana!</span></p>
   <p><span id="f000404">– Be’,</span>
   <span id="f000405">si prenda la china!</span>
   <span id="f000406">Anche quella è veleno?</span></p>
   <p><span id="f000407">– Ce l’hai stasera coi veleni!</span>
   <span id="f000408">Hai da ammazzare qualcuno?</span>
   <span id="f000409">Se vuoi te lo avveleno subito…</span>
   <span id="f000410">ma…</span></p>
   <p><span id="f000411">– Ma?…</span></p>
   <p><span id="f000412">– Ma…</span></p>
   <p><span id="f000413">Egli le riafferrò il polso ed ella lasciò fare:</span>
   <span id="f000414">tanto era buio e dalla straducola non li vedevano.</span></p>
   <p><span id="f000415">– Sì,</span>
   <span id="f000416">vorrei un veleno,</span>
   <span id="f000417">per la volpe.</span></p>
   <p><span id="f000418">– Uh,</span>
   <span id="f000419">viene fin qui?</span></p>
   <p><span id="f000420">– Mi pare!</span>
   <span id="f000421">Mi lasci;</span>
   <span id="f000422">– ella aggiunse sottovoce,</span>
   <span id="f000423">torcendosi minacciosa;</span>
   <span id="f000424">ma egli le aveva preso anche l’altra mano e la teneva ferma come fosse una ladra.</span></p>
   <p><span id="f000425">– Un bacio,</span>
   <span id="f000426">Zà!</span>
   <span id="f000427">Un piccolo bacio solo…</span></p>
   <p><span id="f000428">– Il tizzone ardente lo baci!</span>
   <span id="f000429">Ebbene,</span>
   <span id="f000430">sì,</span>
   <span id="f000431">se mi dà il veleno…</span>
   <span id="f000432">La volpe ci ruba gli agnellini appena nati…</span></p>
   <p><span id="f000433">Spedita la domanda per la licenza di Jacu,</span>
   <span id="f000434">accompagnata dal certificato medico,</span>
   <span id="f000435">zia Lenarda guarì e tornò ad immischiarsi nei fatti dei suoi vicini di casa:</span>
   <span id="f000436">e senza sorpresa si accorse che il dottore aveva preso fuoco come un campo di stoppie.</span>
   <span id="f000437">Egli passava e ripassava nella straducola come un ragazzo,</span>
   <span id="f000438">e visitava anche due volte al giorno il vecchio ziu Tomas pretendendo di guarirlo dalla sua sordità ancora prima che tornasse il collega dal continente!</span>
   <span id="f000439">Zana sembrava impassibile;</span>
   <span id="f000440">spesso non si lasciava neanche vedere,</span>
   <span id="f000441">chiusa nella sua stanzetta a tessere come un ragno in fondo al suo buco.</span></p>
   <p><span id="f000442">Alla domenica,</span>
   <span id="f000443">solo giorno in cui ella usciva per andare alla messa,</span>
   <span id="f000444">il dottore l’aspettava davanti alla chiesa.</span></p>
   <p><span id="f000445">Venivano su per la stradetta tortuosa le donne una dopo l’altra,</span>
   <span id="f000446">rigide nel loro costume festivo,</span>
   <span id="f000447">con le mani incrociate sul grembiale ricamato,</span>
   <span id="f000448">o coi loro bimbi in braccio coperti dal manto rosso segnato d’una croce celeste;</span>
   <span id="f000449">arrivate a un certo punto si volgevano verso il monte di Nuoro vigilato dalla statua del Redentore e si segnavano:</span>
   <span id="f000450">il sole faceva scintillare l’oro delle loro cinture e illuminava il loro bel profilo greco:</span>
   <span id="f000451">ma il dottore fissava solo Zana,</span>
   <span id="f000452">come incantato,</span>
   <span id="f000453">e le vecchie maliziose pensavano:</span></p>
   <p><span id="f000454">– La figlia di Tomas Acchittu gli ha dato da bere la mandragora!…</span></p>
   <p><span id="f000455">Un giorno ai pochi uomini che assistevano allo sfilare delle donne s’unì Jacu tornato in licenza.</span>
   <span id="f000456">Era bello davvero,</span>
   <span id="f000457">non c’è che dire,</span>
   <span id="f000458">alto,</span>
   <span id="f000459">rosso,</span>
   <span id="f000460">sbarbato,</span>
   <span id="f000461">con gli occhi verdognoli così luminosi che le donne abbassavano i loro nel passargli davanti,</span>
   <span id="f000462">sebbene egli non badasse a loro.</span>
   <span id="f000463">La vita militare gli aveva dato un certo aspetto da conquistatore,</span>
   <span id="f000464">ma di cose ben più serie che non fossero le donne.</span>
   <span id="f000465">Appena arrivato era salito su dal dottore per ringraziarlo e gli aveva portato un capretto e lo aveva invitato alla famosa tosatura.</span>
   <span id="f000466">Il dottore gli parlava in dialetto,</span>
   <span id="f000467">egli rispondeva in italiano,</span>
   <span id="f000468">e alla domanda un po’ suggestiva:</span></p>
   <p><span id="f000469">– Inviterai molta gente?</span></p>
   <p><span id="f000470">– Sì,</span>
   <span id="f000471">perché la parentela è estesa e un uomo come me se ha molti nemici ha anche molti amici – rispose.</span>
   <span id="f000472">– Io poi sono un uomo liberale,</span>
   <span id="f000473">e invito anche i parenti del primo marito di Lenarda.</span>
   <span id="f000474">Mi ammazzino,</span>
   <span id="f000475">se dico bugia:</span>
   <span id="f000476">se ella avesse preso tre mariti avrei invitato i parenti di tutti e tre.</span></p>
   <p><span id="f000477">– Sei un uomo di mondo,</span>
   <span id="f000478">si vede.</span>
   <span id="f000479">Bravo;</span>
   <span id="f000480">inviterai anche i vicini,</span>
   <span id="f000481">suppongo.</span></p>
   <p><span id="f000482">Da uomo di mondo,</span>
   <span id="f000483">Jacu finse di non saper nulla dell’ammattimento del dottore per Zana.</span></p>
   <p><span id="f000484">– E s’intende!</span>
   <span id="f000485">Il vicino è più che il parente.</span></p>
   <p><span id="f000486">Il giorno della tosatura arrivò,</span>
   <span id="f000487">e Zana,</span>
   <span id="f000488">zia Lenarda e altre donne presero posto sul carro guidato da Jacu.</span></p>
   <p><span id="f000489">L’ovile era sull’altipiano e il pesante veicolo tirato da due giovenchi neri appena domati ribaltava su per il sentiero roccioso;</span>
   <span id="f000490">ma le donne non avevan paura e Zana,</span>
   <span id="f000491">con le mani intrecciate sulle ginocchia,</span>
   <span id="f000492">stava tranquillamente accoccolata come davanti al suo focolare;</span>
   <span id="f000493">e sembrava triste,</span>
   <span id="f000494">ma i suoi occhi splendevano d’un fulgore profondo,</span>
   <span id="f000495">come d’una fiamma lontana che brillasse in una notte di tenebre giù in fondo a un bosco.</span></p>
   <p><span id="f000496">– Vicina,</span>
   <span id="f000497">m’impicchino,</span>
   <span id="f000498">– disse Jacu,</span>
   <span id="f000499">beffardo,</span>
   <span id="f000500">– hai una faccia da mortorio.</span>
   <span id="f000501">Verrà,</span>
   <span id="f000502">verrà,</span>
   <span id="f000503">fulano !</span>
   <span id="f000504">Verrà più tardi,</span>
   <span id="f000505">col parroco,</span>
   <span id="f000506">appena questo ha detto la messa…</span></p>
   <p><span id="f000507">– Allegra,</span>
   <span id="f000508">Zana!</span>
   <span id="f000509">– dissero allora le donne,</span>
   <span id="f000510">scherzando non senza malizia.</span>
   <span id="f000511">– Sento il passo del cavallo che trotta come il diavolo.</span></p>
   <p><span id="f000512">– Allegra,</span>
   <span id="f000513">fanciulla!</span>
   <span id="f000514">Vedo scintillare la catena dell’orologio…</span></p>
   <p><span id="f000515">– Una palla nel cocuzzolo!</span>
   <span id="f000516">Quanto costerà quella catena?</span>
   <span id="f000517">Nove reali?</span></p>
   <p><span id="f000518">Zana allora si stizzì.</span></p>
   <p><span id="f000519">– Mala fata vi guidi,</span>
   <span id="f000520">lasciatemi in pace.</span>
   <span id="f000521">Io non lo posso vedere.</span>
   <span id="f000522">Mi pilucchi l’occhio il corvo,</span>
   <span id="f000523">se io oggi lo guarderò neppure in faccia…</span></p>
   <p><span id="f000524">Il dottore e il prete arrivarono poco prima di mezzogiorno,</span>
   <span id="f000525">accolti da evviva e da grida di gioia.</span>
   <span id="f000526">All’ombra d’un sovero Jacu,</span>
   <span id="f000527">il servo,</span>
   <span id="f000528">gli amici,</span>
   <span id="f000529">tosavan le pecore stendendole,</span>
   <span id="f000530">ben legate,</span>
   <span id="f000531">su una larga pietra come sopra un’ara per un sacrifizio;</span>
   <span id="f000532">i cani si rincorrevano fra l’erba,</span>
   <span id="f000533">gli uccelli fischiavano sulla quercia;</span>
   <span id="f000534">un vecchio rassomigliante al profeta Elia raccoglieva la lana entro un sacco e intorno i fiori dell’asfodelo e i gigli selvatici curvati dal vento odoroso pareva si spingessero in avanti curiosi di veder anch’essi ciò che succedeva in mezzo a quel gruppo d’uomini curvi con le cesoie in mano.</span>
   <span id="f000535">La pecora tosata e slegata balzava su dal mucchio della lana come da un’onda di schiuma,</span>
   <span id="f000536">e si allontanava,</span>
   <span id="f000537">rimpicciolita,</span>
   <span id="f000538">col muso per terra.</span></p>
   <p><span id="f000539">Per un po’ il dottore stette a guardare,</span>
   <span id="f000540">con le mani intrecciate sulla schiena,</span>
   <span id="f000541">poi tornò verso la capanna ove le donne cucinavano aiutate dal vecchio padre di Jacu,</span>
   <span id="f000542">il quale s’era riserbato l’onorevole incarico di arrostire allo spiedo un capretto intero.</span>
   <span id="f000543">Più in là il prete,</span>
   <span id="f000544">sdraiato sull’erba all’ombra di un altro sovero,</span>
   <span id="f000545">raccontava una storia boccaccesca ad alcuni giovani invitati.</span>
   <span id="f000546">Le donne battevano i gomiti sui fianchi di Zana,</span>
   <span id="f000547">accennandole il dottore,</span>
   <span id="f000548">ed ella a un tratto,</span>
   <span id="f000549">cambiato umore,</span>
   <span id="f000550">si mise a scherzare con lui,</span>
   <span id="f000551">pregandolo di rendersi utile,</span>
   <span id="f000552">almeno,</span>
   <span id="f000553">con l’andar a prender l’acqua alla fontana.</span>
   <span id="f000554">Egli assecondava gli scherzi di lei;</span>
   <span id="f000555">prese un recipiente di sughero e s’avviò,</span>
   <span id="f000556">nel gran sole che scaldava le erbe e il verbasco e ne traeva un odore inebbriante.</span></p>
   <p><span id="f000557">La comitiva intorno al prete seguì il dottore con fischi ed urli,</span>
   <span id="f000558">ed anche il vecchio che arrostiva il capretto fece le fiche in segno di disprezzo.</span>
   <span id="f000559">Un uomo istruito,</span>
   <span id="f000560">un uomo maturo,</span>
   <span id="f000561">lasciarsi burlare così dalle donne!</span>
   <span id="f000562">Allora Zana imprecò e corse tenendosi fermo con la mano il fazzoletto svolazzante sulla testa,</span>
   <span id="f000563">finché raggiunto il dottore gli tolse di mano il recipiente.</span>
   <span id="f000564">Da lontano le donne videro l’uomo seguirla nel sentieruolo che conduceva alla fontana,</span>
   <span id="f000565">e il vecchio padre di Jacu cominciò a sputare sul fuoco rabbiosamente,</span>
   <span id="f000566">quasi volesse spegnerlo.</span></p>
   <p><span id="f000567">– La nipote di Tomas Acchittu,</span>
   <span id="f000568">la vedete?</span>
   <span id="f000569">Voleva star sola con l’uomo;</span>
   <span id="f000570">se fosse mia figlia le metterei la nuca sotto i calcagni.</span></p>
   <p><span id="f000571">– Lasciate fare,</span>
   <span id="f000572">suocero mio – disse con benevolenza zia Lenarda.</span>
   <span id="f000573">Ah,</span>
   <span id="f000574">ella,</span>
   <span id="f000575">sì,</span>
   <span id="f000576">sapeva cos’è l’amore,</span>
   <span id="f000577">che rende folli come quando si beve l’acqua dell’incanto.</span></p>
   <p><span id="f000578">Il dottore,</span>
   <span id="f000579">infatti,</span>
   <span id="f000580">stordito dal gran sole,</span>
   <span id="f000581">seguì Zana fin dietro i rovi della fontana,</span>
   <span id="f000582">e ancora una volta tentò di abbracciarla.</span>
   <span id="f000583">Ella lo guardava coi suoi occhi simili a quelli della Regina di Saba,</span>
   <span id="f000584">ma lo respingeva minacciando di versargli l’acqua del recipiente sul capo.</span>
   <span id="f000585">Sempre così,</span>
   <span id="f000586">fin dalla prima sera là accanto al muricciuolo del patiu;</span>
   <span id="f000587">sempre la stessa storia;</span>
   <span id="f000588">ella lo lusingava e lo respingeva,</span>
   <span id="f000589">e tra l’ingenuo e il perfido domandava sempre la stessa cosa:</span>
   <span id="f000590">un veleno.</span></p>
   <p><span id="f000591">– Be’,</span>
   <span id="f000592">senti,</span>
   <span id="f000593">Zà,</span>
   <span id="f000594">ti contenterò;</span>
   <span id="f000595">stasera verrò a casa tua e ti porterò una boccettina con la testa di morto.</span>
   <span id="f000596">Bada di non andare in galera,</span>
   <span id="f000597">però.</span></p>
   <p><span id="f000598">– È per la volpe,</span>
   <span id="f000599">le ho detto!</span>
   <span id="f000600">Sì,</span>
   <span id="f000601">ma mi lasci,</span>
   <span id="f000602">adesso;</span>
   <span id="f000603">sente,</span>
   <span id="f000604">viene qualcuno!</span></p>
   <p><span id="f000605">Infatti i rovi intorno alla fontana si scossero come per il passaggio di un cinghiale e Jacu apparve.</span>
   <span id="f000606">Aveva il viso stravolto,</span>
   <span id="f000607">sebbene fingesse di divertirsi a sorprendere quei due.</span></p>
   <p><span id="f000608">– Uh!</span>
   <span id="f000609">Che fate all’ombra?</span>
   <span id="f000610">È ora di mangiare,</span>
   <span id="f000611">non di tubare…</span></p>
   <p><span id="f000612">– Tu hai più sete che fame,</span>
   <span id="f000613">– disse Zana,</span>
   <span id="f000614">ironica,</span>
   <span id="f000615">sollevando il recipiente,</span>
   <span id="f000616">– bevi,</span>
   <span id="f000617">bello grande!</span></p>
   <p><span id="f000618">Ma Jacu si gettò disteso davanti alla sorgente a faccia a terra,</span>
   <span id="f000619">e bevette ansando.</span></p>
   <p><span id="f000620">Il dottore rideva,</span>
   <span id="f000621">durante il banchetto,</span>
   <span id="f000622">mentre il parroco gli lanciava sul viso qualche briciola e faceva allusioni maliziose;</span>
   <span id="f000623">rideva,</span>
   <span id="f000624">ma di tanto in tanto si distraeva,</span>
   <span id="f000625">colto da un’idea nuova.</span>
   <span id="f000626">Dopo il banchetto andò a sdraiarsi all’ombra fra le roccie a cui era addossata la capanna;</span>
   <span id="f000627">di là vedeva senz’essere veduto,</span>
   <span id="f000628">e dominava la scena fin laggiù verso la quercia alla cui ombra i pastori continuavano la tosatura.</span>
   <span id="f000629">Il prete e gli altri,</span>
   <span id="f000630">più in qua,</span>
   <span id="f000631">avevano cominciato una gara di canti estemporanei,</span>
   <span id="f000632">e le donne ascoltavano,</span>
   <span id="f000633">sedute in fila,</span>
   <span id="f000634">con le mani in grembo.</span></p>
   <p><span id="f000635">Nel silenzio intenso le voci,</span>
   <span id="f000636">i canti,</span>
   <span id="f000637">le risate,</span>
   <span id="f000638">si sperdevano come le nuvolette bianche nell’azzurro profondo;</span>
   <span id="f000639">e il dottore sentiva un cavallo brucare l’erba dietro le roccie e un cane rosicchiare un osso dentro la capanna ove di tanto in tanto Jacu entrava per vuotare la lana tosata.</span></p>
   <p><span id="f000640">A un tratto Zana,</span>
   <span id="f000641">mentre la gara estemporanea ferveva più animata,</span>
   <span id="f000642">si alzò ed entrò anche lei nella capanna.</span>
   <span id="f000643">Il dottore fumava;</span>
   <span id="f000644">seguiva il filo azzurro che usciva dal suo sigaro e una specie di sogghigno gli sollevava il labbro lasciando vedere l’oro dei suoi denti impiombati.</span></p>
   <p><span id="f000645">Finalmente anche Jacu arrivò e la voce soffocata di Zana uscì come un gemito dalle fessure della capanna.</span></p>
   <p><span id="f000646">– Ti giuro…</span>
   <span id="f000647">i corvi mi tocchino…</span>
   <span id="f000648">se egli mi ha toccato neppure la mano.</span>
   <span id="f000649">So io perché gli faccio buon viso…</span>
   <span id="f000650">È per il nostro bene…</span>
   <span id="f000651">Ma finirà questa penitenza…</span>
   <span id="f000652">finirà…</span></p>
   <p><span id="f000653">L’uomo,</span>
   <span id="f000654">forse intento a vuotar la lana,</span>
   <span id="f000655">taceva;</span>
   <span id="f000656">ella riprese,</span>
   <span id="f000657">esasperata,</span>
   <span id="f000658">con voce di odio:</span></p>
   <p><span id="f000659">– Sono forse gelosa di tua moglie,</span>
   <span id="f000660">io?</span>
   <span id="f000661">Di quella vecchia cornacchia,</span>
   <span id="f000662">di quella vecchia volpe?…</span>
   <span id="f000663">Ma tutto finirà…</span>
   <span id="f000664">e presto…</span></p>
   <p><span id="f000665">Allora Jacu rise;</span>
   <span id="f000666">e poi di nuovo s’udirono le risate,</span>
   <span id="f000667">i canti,</span>
   <span id="f000668">il brucar dei cavalli.</span></p>
   <p><span id="f000669">Ma il dottore volle prendersi un gusto;</span>
   <span id="f000670">balzò in piedi e cominciò a urlare:</span></p>
   <p><span id="f000671">– Uh!</span>
   <span id="f000672">Una volpe,</span>
   <span id="f000673">una volpe!</span>
   <span id="f000674">– E i due amanti balzaron fuori dalla capanna,</span>
   <span id="f000675">storditi,</span>
   <span id="f000676">mentre giù la comitiva cessava di cantare e le donne guardavano qua e là e i cani abbaiavano come se davvero passasse la volpe.</span></p>
   <hr class="sepBar"/>
   <p class="navBar">
    <a>[Precedente]</a>
    <a href="playlist.xhtml#track03">[Indice]</a>
    <a href="#audio">[Inizio]</a>
    <a>[Successivo]</a>
   </p>
   <hr class="sepBar"/>
  </section>
 </body>
</html>

