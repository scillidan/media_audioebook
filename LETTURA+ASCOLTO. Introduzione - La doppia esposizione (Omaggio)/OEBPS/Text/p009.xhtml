<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p002.xhtml#audio">[Precedente]</a>
    <a href="playlist.xhtml#track09">[Indice]</a>
    <a>[Successivo]</a>
   </p>
   <hr class="sepBar"/>
   <h3 class="chapterTitle"><span id="f000001">Doppia esposizione: lettura+ascolto</span></h3> 
   <p><span id="f000003">Come l’immagine binoculare che dà la profondità di campo è una complessa sintesi di processi cerebrali e trattamenti d’informazione che provengono da entrambi gli emisferi cerebrali, si può supporre che anche il trattamento dei dati letti da un libro e contemporaneamente ascoltati corrisponda ad una sintesi analoga.</span></p> 
   <p><span id="f000004">Parafrasando Bateson potrei dire che la differenza fra l’informazione fornita dalla lettura e quella fornita dall’ascolto genera a sua volta un’informazione di tipo logico diverso.</span> 
    <span id="f000005">Con questo nuovo genere d’informazione il lettore/ascoltatore aggiunge alla comprensione un’ulteriore dimensione.</span></p> 
    
  <div class="imag">
   <figure>
    <img class="imag" src="../Images/f00a.jpg" alt="Doppia esposizione: lettura+ascolto" />
   </figure>
  </div>

   <p><span id="f000006">Guardiamo questi due cerchi che si intersecano.</span> 
    <span id="f000007">Se il cerchio A è l’insieme dei componenti informativi della lettura e il cerchio B è l’insieme dei componenti dell’ascolto, la superficie d’intersezione C rappresenterà la classe dei componenti d’informazione provenienti dalle due attività (A e B non sarebbero in grado da sole di produrre questo nuovo genere emergente di informazioni).</span></p> 
   <p><span id="f000008">Probabilmente il fenomeno dell’accelerazione o profondità dell’apprendimento è generato proprio da questa emergenza, giacché si colloca su un piano logico più elevato (come si sa, la variabile “accelerazione” è infatti di tipo logico diverso rispetto alla sola velocità, essendone la derivata rispetto al tempo).</span></p> 
   <p><span id="f000009">Naturalmente il <em>feedback</em> di risposta del lettore/ascoltatore dipende da un <em>contesto </em>determinato:</span> 
    <span id="f000010">egli stesso in relazione col testo, i tipi diversi di stimoli dati dalle parole stampate, la voce del narratore, le condizioni in cui avviene la lettura+ascolto (in classe o da soli, a letto o in biblioteca, con casse acustiche o cuffie, ecc.).</span></p> 
   <p><span id="f000011">Decisamente questi concetti sono astratti e a volte un po’ criptici per comprendere questo fenomeno, ma in realtà esso è sperimentato dalle persone innumerevoli volte e da molto tempo, è all’ordine del giorno nelle attività scolastiche e in generale nelle esperienze formative.</span></p> 
   <p><span id="f000012">Per esempio:</span></p> 
   <ol>
   <li><span id="f000013">Consideriamo prima di tutto <em>la lettura ad alta voce dei testi che gli studenti devono studiare da soli</em>.</span> 
    <span id="f000014">Molti di noi hanno usato spesso il metodo di leggere ad alta voce i libri scolastici e i compiti fatti a casa e ricordiamo come fosse importante farlo per ragioni di comprensione e memorizzazione.</span> 
    <span id="f000015">In alcuni casi il metodo viene insegnato a scuola, ma nella maggior parte dei casi è intuìto all’istante e messo subito in pratica.</span> 
    <span id="f000016">Che poi sia veramente servito… beh, questa è un’altra storia.</span></li> 
   <li><span id="f000017"><em>La lettura di libri di fiabe che gli adulti fanno ai bambini</em>.</span> 
    <span id="f000018">Si sa con sicurezza che con questa comune attività si costruiscono in un bambino le basi per diventare un futuro buon lettore.</span> 
    <span id="f000019">La doppia esposizione continuata alla visione di un libro di fiabe illustrate e la lettura che ne fa il genitore (e questo fin dai primi mesi di vita) è un acceleratore della crescita intellettuale ed emotiva del bambino, nonché un’importante fonte di piacere e di divertimento.</span> 
    <span id="f000020">Spesso mi chiedo come potrebbero essere le nuove generazioni di uomini se tutti i genitori, quotidianamente, leggessero ad alta voce dei libri ai bambini che contemporaneamente ne guardano le illustrazioni.</span> 
    <span id="f000021">Un’attività così semplice e quasi banale potrebbe cambiare molte cose, ne sono convinto.</span></li> 
    <li><span id="f000022"><em>La lettura e l’ascolto di partiture musicali</em>.</span> 
    <span id="f000023">Se studiate uno strumento musicale avrete sicuramente imparato che per eseguire correttamente un brano su partitura avete bisogno di seguire più e più volte lo spartito e contemporaneamente l’esecuzione sonora del vostro maestro oppure di ascoltare qualche esecuzione registrata di grandi musicisti, altrimenti da soli e con la sola lettura delle note non si sarà mai in grado di interpretare il brano.</span></li> 
    <li><span id="f000024"><em>L’ascolto di voci registrate per apprendere le lingue straniere</em>.</span> 
    <span id="f000025">Da tempo tutte le scuole di lingue adottano il metodo della lettura dei testi a stampa con cuffie per ascoltare la corretta pronuncia delle parole dette da una voce madrelingua.</span> 
    <span id="f000026">Oltre all’auspicabile <em>full immersion</em> nella società in cui si parla quella lingua, il metodo della lettura contemporanea all’ascolto è quello più praticato perché i risultati sono sempre garantiti.</span> 
    <span id="f000027">Personalmente ho imparato l’inglese soprattutto leggendo romanzi e contemporaneamente ascoltandone la versione in audiolibro letta da grandi narratori inglesi o americani.</span> 
    <span id="f000028">Un’esperienza straordinaria!</span></li> 
    <li><span id="f000029"><em>La lettura e l’ascolto di brani di letteratura in classe</em>.</span> 
    <span id="f000030">È da sempre che gli insegnanti di italiano in tutte le classi, dalle elementari alle superiori, spiegano la letteratura anche con la lettura ad alta voce di brani di romanzi, poesie, ecc.</span> 
    <span id="f000031">mentre gli studenti seguono con il libro aperto sul banco.</span> 
    <span id="f000032">L’attività della lettura ad alta voce è stata sempre lasciata all’iniziativa individuale del singolo insegnante il quale s’ingegna come può per comunicare oralmente il contenuto del libro.</span> 
    <span id="f000033">Nelle scuole si assiste quotidianamente a una miriade di micro recitazioni e performance “attoriali” che vanno dall’ottima lettura di colui che si è formato ai corsi di aggiornamento sulla dizione e sul teatro (se non è addirittura un attore egli stesso) a quello che… “Dante e Manzoni sono le più grandi schifezze che io abbia mai studiato, il prof.</span> 
    <span id="f000034">mi fa venire il latte alle ginocchia quando legge”, ahinoi, dicono i suoi allievi.</span> 
    <span id="f000035">Come succede quindi che vi siano giovani che amano <em>La Divina Commedia</em> e <em>I Promessi Sposi</em>, siano avidi lettori di libri, e molti altri invece li detestino?</span> 
    <span id="f000036">Che ci sia qualche relazione con la capacità di leggere ad alta voce degli insegnanti?</span></li>
   </ol> 
   <p><span id="f000037">Ecco:</span> 
    <span id="f000038">tenendo sempre presenti queste brevi note sulla descrizione doppia cercate di seguirmi nel prossimo capitolo dentro le complesse strutture cerebrali umane per capire se e come il trattamento delle informazioni provenienti da più fonti (nella fattispecie dalla lettura e dall’ascolto) possa ragionevolmente trovare una rappresentazione più formale e più scientificamente fondata di quello che ho chiamato apprendimento accelerato o approfondito, ovvero del “guadagno” nella comprensione.</span></p> 
   <hr class="sepBar"/>
   <p class="navBar">
    <a href="p002.xhtml#audio">[Precedente]</a>
    <a href="playlist.xhtml#track09">[Indice]</a>
    <a href="#audio">[Inizio]</a>
    <a>[Successivo]</a>
   </p>
   <hr class="sepBar"/>
  </section>
 </body>
</html>
