<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="pl" xml:lang="pl">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p005.xhtml#audio">[Previous]</a>
    <a href="playlist.xhtml#track06">[Contents]</a>
    <a href="p007.xhtml#audio">[Next]</a>
   </p>
   <hr class="sepBar"/>
    <h1 class="chapterTitle"><span id="f000001">Pieśń V</span></h1>
    <p class="poem"><span id="f000002">I śmiech niekiedy może być nauką,</span><br/>
     <span id="f000003">Kiedy się z przywar, nie z osób natrząsa;</span><br/>
     <span id="f000004">I żart dowcipną przyprawiony sztuką</span><br/>
     <span id="f000005">Zbawienny, kiedy szczypie, a nie kąsa;</span><br/>
     <span id="f000006">I krytyk zda się, kiedy nie z przynuką,</span><br/>
     <span id="f000007">Bez żółci łaje, przystojnie się dąsa.</span><br/>
     <span id="f000008">Szanujmy mądrych, przykładnych, chwalebnych,</span><br/>
     <span id="f000009">Śmiejmy się z głupich, choć i przewielebnych!</span></p>
    <p class="poem"><span id="f000010">Wpada Hijacynt, nowa postać rzeczy!</span><br/>
     <span id="f000011">Miejsce dysputy zastał placem wojny;</span><br/>
     <span id="f000012">Jeden drugiego rani i kaleczy,</span><br/>
     <span id="f000013">Dostał po uchu nasz rycerz spokojny.</span><br/>
     <span id="f000014">Widzi, że skromność już nie ubezpieczy,</span><br/>
     <span id="f000015">Więc, dzielny w męstwie, w oddawaniu hojny,</span><br/>
     <span id="f000016">Jak się zawinął i z boku, i z góry,</span><br/>
     <span id="f000017">Za jednym razem urwał dwa kaptury.</span></p>
    <p class="poem"><span id="f000018">Lecą sandały i trepki, i pasy,</span><br/>
     <span id="f000019">Wrzawa powszechna przeraża i głuszy.</span><br/>
     <span id="f000020">Zdrętwiał Hijacynt na takie hałasy,</span><br/>
     <span id="f000021">Chciałby uniknąć bitwy z całej duszy,</span><br/>
     <span id="f000022">A przeklinając nieszczęśliwe czasy,</span><br/>
     <span id="f000023">Resztę kaptura nasadził na uszy.</span><br/>
     <span id="f000024">Już się wymykał… wtem kuflem od wina</span><br/>
     <span id="f000025">Legł z sławnej ręki ojca Zefiryna.</span></p>
    <p class="poem"><span id="f000026">Ryknął Gaudenty jak lew rozjuszony,</span><br/>
     <span id="f000027">Gdy Hijacynta na ziemi zobaczył;</span><br/>
     <span id="f000028">Nową więc złością z nagła zapalony,</span><br/>
     <span id="f000029">Żadnemu z ojców, z braci nie przebaczył:</span><br/>
     <span id="f000030">Padł i mecenas z krzesłem przewrócony,</span><br/>
     <span id="f000031">Definitora za kaptur zahaczył,</span><br/>
     <span id="f000032">Łukasz raniony zwinął się w trzy kłęby,</span><br/>
     <span id="f000033">Stracił Kleofas ostatnie dwa zęby.</span></p>
    <p class="poem"><span id="f000034">Coraz się mnożą i krzyki, i wrzaski,</span><br/>
     <span id="f000035">Hałas powstaje i wrzawa, aż zgroza!</span><br/>
     <span id="f000036">Ociec Remigi, sążnisty a płaski,</span><br/>
     <span id="f000037">Używa żwawo zgrzebnego powroza,</span><br/>
     <span id="f000038">Wziął w łeb Kapistran obręczem od faski,</span><br/>
     <span id="f000039">Dydak półgarncem ranił Symforoza,</span><br/>
     <span id="f000040">Skacze Regulat do oczów jak żmija,</span><br/>
     <span id="f000041">Longin się z rożnem walecznie uwija.</span></p>
    <p class="poem"><span id="f000042">Już był wyciskał talerze i szklanki,</span><br/>
     <span id="f000043">Pękły i kufle na łbach hartowanych,</span><br/>
     <span id="f000044">Porwał natychmiast książkę zza firanki:</span><br/>
     <span id="f000045">Wojsko afektów zarekrutowanych.</span><br/>
     <span id="f000046">Nią się zakłada, pędzi poza szranki</span><br/>
     <span id="f000047">Rycerzów długą bitwą zmordowanych.</span><br/>
     <span id="f000048">Tak niegdyś sławny mocarz Palestyny</span><br/>
     <span id="f000049">Oślą paszczęką gromił Filistyny.</span></p>
    <p class="poem"><span id="f000050">Widzi to Rajmund, ozdoba Karmelu,</span><br/>
     <span id="f000051">Widzi w tryumfie syna Dominika:</span><br/>
     <span id="f000052">Wyjeżdża na harc i wpada wśrzód wielu,</span><br/>
     <span id="f000053">Godnego sobie szuka przeciwnika.</span><br/>
     <span id="f000054">Rafał z nim obok: „Ratuj, przyjacielu!” —</span><br/>
     <span id="f000055">Rzekł. Seraficzna w tym punkcie kronika</span><br/>
     <span id="f000056">Padła nań z góry; legł i ręką kiwnął,</span><br/>
     <span id="f000057">Dwa razy jęknął, cztery razy ziéwnął.</span></p>
    <p class="poem"><span id="f000058">Zapłakał Rafał, a mądry po szkodzie,</span><br/>
     <span id="f000059">Wtenczas błąd poznał, że wróżkom nie wierzył,</span><br/>
     <span id="f000060">Dotrzymał jednak kroku na odwodzie,</span><br/>
     <span id="f000061">A, gdy Gaudenty na niego się mierzył,</span><br/>
     <span id="f000062">Zmokłem kropidłem w poświęconej wodzie</span><br/>
     <span id="f000063">Oczy mu zalał, trzonkiem w łeb uderzył.</span><br/>
     <span id="f000064">Nie spodziewając się takowej wanny,</span><br/>
     <span id="f000065">Stanął Gaudenty zmoczony i ranny.</span></p>
    <p class="poem"><span id="f000066">Otrząsł się wkrótce, a nabrawszy duchu,</span><br/>
     <span id="f000067">W dwójnasób czyny heroiczne mnożył.</span><br/>
     <span id="f000068">Ojcze Barnabo! Lepiej było w puchu.</span><br/>
     <span id="f000069">Po coś wszedł w wojnę, po coś się tak srożył?</span><br/>
     <span id="f000070">I ty, Pafnucy, ległeś w tym rozruchu,</span><br/>
     <span id="f000071">I ty, Gerwazy, słusznieś się zatrwożył.</span><br/>
     <span id="f000072">Nikt go nie wstrzyma w zemście przedsięwziętéj,</span><br/>
     <span id="f000073">Na waszą zgubę odetchnął Gaudenty.</span></p>
    <p class="poem"><span id="f000074">Tak gdy z wierzchołka Alpów niebotycznych</span><br/>
     <span id="f000075">Mały się strumyk, sącząc, wydobędzie,</span><br/>
     <span id="f000076">Wzmaga się coraz w spadaniach rozlicznych,</span><br/>
     <span id="f000077">Już brzeg podrywa, już go słychać wszędzie,</span><br/>
     <span id="f000078">Echo szum mnoży w skałach okolicznych,</span><br/>
     <span id="f000079">Staje się rzeką, a w gwałtownym pędzie</span><br/>
     <span id="f000080">Pieni się, huczy i zżyma w bałwany,</span><br/>
     <span id="f000081">Tem sroższy w biegu, im dłużej wstrzymany.</span></p>
    <p class="poem"><span id="f000082">Wojna powszechna. Jak zabieżeć złemu,</span><br/>
     <span id="f000083">W kącie z proboszczem wicesgerent radzą,</span><br/>
     <span id="f000084">A, chcąc usłużyć dobru powszechnemu,</span><br/>
     <span id="f000085">Doktora tamże do siebie prowadzą.</span><br/>
     <span id="f000086">Każdy z nich daje zdanie po swojemu.</span><br/>
     <span id="f000087">Prałat, gdy postrzegł, że się w domu wadzą,</span><br/>
     <span id="f000088">Biorąc w głąb rzeczy przez swój wielki rozum,</span><br/>
     <span id="f000089">Rozkazał przynieść vitrum gloriosum.</span></p>
    <p class="poem"><span id="f000090">Co niegdyś w Troi był posąg Pallady,</span><br/>
     <span id="f000091">Co w Rzymie wieczne westalskie ognisko,</span><br/>
     <span id="f000092">Tem był ten puchar, czczony przez pradziady,</span><br/>
     <span id="f000093">Starożytności wdzięczne widowisko.</span><br/>
     <span id="f000094">Wyjęto ze czcią z najpierwszej szuflady;</span><br/>
     <span id="f000095">Przytomni zatem skłonili się nisko</span><br/>
     <span id="f000096">I tę wieczystej załogę rozkoszy</span><br/>
     <span id="f000097">W obydwie ręce wziął ksiądz podkustoszy.</span></p>
    <p class="poem"><span id="f000098">Któż cię nad niego mógł lepiej piastować,</span><br/>
     <span id="f000099">Zacny pucharze? Kto nosić dostojnie?</span><br/>
     <span id="f000100">On jeden z tobą umiał dokazować,</span><br/>
     <span id="f000101">On cię wart dźwigać w pokoju i w wojnie.</span><br/>
     <span id="f000102">Szli dalej, żeby ten skarb uszanować,</span><br/>
     <span id="f000103">Dzwonnik z szafarzem, ubrani przystojnie,</span><br/>
     <span id="f000104">I Krzysztof trębacz, co w post i w Wielkanoc</span><br/>
     <span id="f000105">Z kościelnej wieży trąbił na dobranoc.</span></p>
    <p class="poem"><span id="f000106">Już się zbliżają ku miejscu strasznemu,</span><br/>
     <span id="f000107">Gdzie się zwaśnione mnichy potykają.</span><br/>
     <span id="f000108">Czynią plac wszyscy dzbanu poważnemu,</span><br/>
     <span id="f000109">Wszyscy ciekawie skutku wyglądają.</span><br/>
     <span id="f000110">Mężny nosiciel, jednak po staremu</span><br/>
     <span id="f000111">Myśli trwożliwe pokoju nie dają;</span><br/>
     <span id="f000112">Umysł wspaniały podłej trwodze przeczy,</span><br/>
     <span id="f000113">Orzeźwia dobro pospolitej rzeczy.</span></p>
    <p class="poem"><span id="f000114">Już są u furty: ta stoi otworem…</span><br/>
     <span id="f000115">Zły znak! W tym punkcie z daleka postrzegli,</span><br/>
     <span id="f000116">Jako mecenas, prałat wraz z doktorem</span><br/>
     <span id="f000117">Na przywitanie szybkim krokiem biegli</span><br/>
     <span id="f000118">I, żeby z zwykłym wprowadzić honorem,</span><br/>
     <span id="f000119">Niektórych ojców i braci przestrzegli.</span><br/>
     <span id="f000120">Wchodzi szczęśliwie puchar między braty,</span><br/>
     <span id="f000121">Do doktorowskiej zaniesion komnaty.</span></p>
   <hr class="sepBar"/>
   <p class="navBar">
    <a href="p005.xhtml#audio">[Previous]</a>
    <a href="playlist.xhtml#track06">[Contents]</a>
    <a href="#audio">[Top]</a>
    <a href="p007.xhtml#audio">[Next]</a>
   </p>
   <hr class="sepBar"/>
  </section>


 </body>
</html>