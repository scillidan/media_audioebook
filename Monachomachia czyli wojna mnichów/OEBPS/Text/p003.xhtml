<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="pl" xml:lang="pl">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p002.xhtml#audio">[Previous]</a>
    <a href="playlist.xhtml#track03">[Contents]</a>
    <a href="p004.xhtml#audio">[Next]</a>
   </p>
   <hr class="sepBar"/>
    <h1 class="chapterTitle"><span id="f000001">Pieśń II</span></h1>
    <p class="poem"><span id="f000002">Już wschodzącego słońca pierwsze zorze</span><br/>
     <span id="f000003">Opowiadały wrzaskliwe grzegotki,</span><br/>
     <span id="f000004">Już się krzątali bracia po klasztorze,</span><br/>
     <span id="f000005">Już koło furty stękały dewotki,</span><br/>
     <span id="f000006">Już ociec Rajmund w pierwiastkowej porze</span><br/>
     <span id="f000007">Wychodził słuchać świątobliwe plotki —</span><br/>
     <span id="f000008">Gdy, myśląc (kto wie, czy o Panu Bogu?),</span><br/>
     <span id="f000009">Zgubił pantofel i upadł na progu.</span></p>
    <p class="poem"><span id="f000010">Skoczył na odwrót, a jako uczony,</span><br/>
     <span id="f000011">Fatalną wróżbę w tej przygodzie znaczy;</span><br/>
     <span id="f000012">Wtem się kościelne odezwały dzwony,</span><br/>
     <span id="f000013">Jęk smutny nowe nieszczęścia tłumaczy;</span><br/>
     <span id="f000014">Ledwo odetchnąć może przestraszony,</span><br/>
     <span id="f000015">Czuje, co stracił… a w takiej rozpaczy,</span><br/>
     <span id="f000016">Gdy nie wie, czy spać, czy wyniść, czy siedziéć —</span><br/>
     <span id="f000017">Sąsiad uprzejmy raczył go nawiedzić.</span></p>
    <p class="poem"><span id="f000018">Ociec to Rafał od Bożego Ciała,</span><br/>
     <span id="f000019">Rafał, towarzysz niewinnych radości;</span><br/>
     <span id="f000020">Równego góra Karmelu nie miała</span><br/>
     <span id="f000021">W rubasznych wdziękach, hożej uprzejmości;</span><br/>
     <span id="f000022">Ten, skoro postrzegł, jak się wydawała</span><br/>
     <span id="f000023">Twarz przyjaciela, w zbytniej troskliwości</span><br/>
     <span id="f000024">Cieszy go naprzód w tak okropnej doli,</span><br/>
     <span id="f000025">Dalej ośmiela pytać, co go boli.</span></p>
    <p class="poem"><span id="f000026">„Wiesz, przyjacielu — rzecze Rajmund trwożny —</span><br/>
     <span id="f000027">Jako krok pierwszy resztą dzieła włada.</span><br/>
     <span id="f000028">Wyszedłem rano z izby nieostrożny,</span><br/>
     <span id="f000029">Zaraz się w progu zjawiła zawada.</span><br/>
     <span id="f000030">Zły to dzień! Będzie w nieszczęścia zamożny.</span><br/>
     <span id="f000031">Tak los chciał, nic tu roztropność nie nada.</span><br/>
     <span id="f000032">Trudno przeciwne kazusy odegnać,</span><br/>
     <span id="f000033">Trzeba się z furtą kochaną pożegnać”.</span></p>
    <p class="poem"><span id="f000034">Rzekł i zapłakał. Wtem brat Kanty leci:</span><br/>
     <span id="f000035">„Panna Dorota do furty zaprasza”.</span><br/>
     <span id="f000036">Nic nie rzekł Rajmund… Poseł drugi, trzeci,</span><br/>
     <span id="f000037">Jeden go łaje, a drugi przeprasza.</span><br/>
     <span id="f000038">„Porzuć te wróżki, straszydła dla dzieci —</span><br/>
     <span id="f000039">Rzekł Rafał — prosi przyjaciółka nasza.</span><br/>
     <span id="f000040">Zwycięż tę słabość odwagą wspaniałą,</span><br/>
     <span id="f000041">Śmiałym się zawżdy najlepiej udało ”.</span></p>
    <p class="poem"><span id="f000042">Porwał się Rajmund; lecz, jak groźne wały</span><br/>
     <span id="f000043">Nadbrzeżna skała nazad w morze wpycha,</span><br/>
     <span id="f000044">Stanął u progu na poły zmartwiały,</span><br/>
     <span id="f000045">Sili się wyniść, jęczy, płacze, wzdycha.</span><br/>
     <span id="f000046">Ośmiela Rafał, mówca doskonały,</span><br/>
     <span id="f000047">Lecz darmo cieszy, darmo się uśmiécha.</span><br/>
     <span id="f000048">Widząc na koniec bez skutku perory,</span><br/>
     <span id="f000049">Zwoływa starszych i definitory.</span></p>
    <p class="poem"><span id="f000050">Wchodzi Elijasz od świętej Barbary,</span><br/>
     <span id="f000051">Marek od świętej Trójcy z nim się mieści,</span><br/>
     <span id="f000052">Jan od świętego Piotra z Alkantary,</span><br/>
     <span id="f000053">Hermenegildus od Siedmiu Boleści,</span><br/>
     <span id="f000054">Rafał od Piotra, Piotr od świętej Klary —</span><br/>
     <span id="f000055">Zeszło się ojców więcej jak trzydzieści.</span><br/>
     <span id="f000056">Starzy i młodzi, rumiani, wybledli,</span><br/>
     <span id="f000057">Wszyscy swe miejsca porządnie zasiedli.</span></p>
    <p class="poem"><span id="f000058">Już ociec przeor kaczkowatym głosem,</span><br/>
     <span id="f000059">Wprzód odchrząknąwszy, perorę zaczynał;</span><br/>
     <span id="f000060">Już ociec Marek, siedzący ukosem,</span><br/>
     <span id="f000061">Kręcił szkaplerzem i za pas się trzymał;</span><br/>
     <span id="f000062">Już ociec Błażej coś szeptał pod nosem,</span><br/>
     <span id="f000063">Już stary ociec Elizeusz drzymał;</span><br/>
     <span id="f000064">Już i niektórzy znudzeni odeszli, —</span><br/>
     <span id="f000065">Białokapturni gdy posłowie weszli.</span></p>
    <p class="poem"><span id="f000066">Pierwszy Gaudenty, ów Gaudenty sławny,</span><br/>
     <span id="f000067">Co wstępnym bojem chciał losu próbować;</span><br/>
     <span id="f000068">Skrytych fortelów nieprzyjaciel jawny,</span><br/>
     <span id="f000069">Świadom swej mocy, nie lubił próżnować,</span><br/>
     <span id="f000070">A walecznemi dziełami zabawny,</span><br/>
     <span id="f000071">Ręką, nie piórem umiał dokazować;</span><br/>
     <span id="f000072">Oko wyniosłe i postać, i cera</span><br/>
     <span id="f000073">Niezlęknionego były bohatera.</span></p>
    <p class="poem"><span id="f000074">Hijacynt drugi, w wdzięcznej wieku porze,</span><br/>
     <span id="f000075">Skromnie udatny, pokornie wspaniały,</span><br/>
     <span id="f000076">U sióstr zakonnych pierwszy po doktorze,</span><br/>
     <span id="f000077">Kształtny, wysmukły, hoży, okazały —</span><br/>
     <span id="f000078">Posuwistemi kroki po klasztorze</span><br/>
     <span id="f000079">Płynął; zefiry z kapturem igrały.</span><br/>
     <span id="f000080">Razem wśrzód rady obadwa stanęli</span><br/>
     <span id="f000081">I tak poselstwo sprawować zaczęli.</span></p>
    <p class="poem"><span id="f000082">Naprzód Gaudenty, pozdrowiwszy żwawo:</span><br/>
     <span id="f000083">„Ojcowie — rzecze — czas pokazać światu,</span><br/>
     <span id="f000084">Kto ma z nas lepsze do nauki prawo,</span><br/>
     <span id="f000085">Czyjego dzieła lepsze są warsztatu.</span><br/>
     <span id="f000086">Jeśli się książek nudzicie zabawą,</span><br/>
     <span id="f000087">Jeśliście szkole nie dali rozbratu —</span><br/>
     <span id="f000088">Nam na zwycięstwo, a wam za pokutę</span><br/>
     <span id="f000089">Plac wyznaczamy… prosim na dysputę”.</span></p>
    <p class="poem"><span id="f000090">Trzykroć odkaszlnął, uśmiechnął dwa razy</span><br/>
     <span id="f000091">Piękny Hijacynt, nim zaczął przemowę:</span><br/>
     <span id="f000092">„Raczcie — rzekł — słuchać, bez żadnej urazy,</span><br/>
     <span id="f000093">Ojcowie mili, poselstwa osnowę!</span><br/>
     <span id="f000094">Jeżeli, pełniąc starszeństwa rozkazy,</span><br/>
     <span id="f000095">Znajdę umysły do względów gotowe,</span><br/>
     <span id="f000096">Szczęśliwym nadto, najszczęśliwszy z wielu,</span><br/>
     <span id="f000097">Żem znalazł łaskę w przezacnym Karmelu.</span></p>
    <p class="poem"><span id="f000098">Zakon nasz jako zbawiennej ochłody,</span><br/>
     <span id="f000099">Szacunku waszej wielebności szuka,</span><br/>
     <span id="f000100">A, chcąc dać swoich prac jawne dowody</span><br/>
     <span id="f000101">I w jakiej cenie u niego nauka,</span><br/>
     <span id="f000102">Wyznacza bitwy plac na łonie zgody;</span><br/>
     <span id="f000103">Kto zwierzchnie sądzi, pewnie się oszuka.</span><br/>
     <span id="f000104">Nie złość, nie zemsta te nam chęci zdarza —</span><br/>
     <span id="f000105">Równego dzielność pragnie adwersarza”.</span></p>
    <p class="poem"><span id="f000106">Skończył. Natychmiast filozofskiej szkoły</span><br/>
     <span id="f000107">Wyborne punkta do wybrania daje.</span><br/>
     <span id="f000108">Na takie hasło niewdzięcznej mozoły</span><br/>
     <span id="f000109">Rozruch się wzmaga, mruczenie powstaje.</span><br/>
     <span id="f000110">Gaudenty na to walecznie wesoły</span><br/>
     <span id="f000111">Strzela oczyma, gdy gesty nie łaje.</span><br/>
     <span id="f000112">Wtem ociec przeor, co najwyżej siedział,</span><br/>
     <span id="f000113">Tak na poselstwo obu odpowiedział:</span></p>
    <p class="poem"><span id="f000114">„Przyjmujem chętnie uczone wyzwanie,</span><br/>
     <span id="f000115">Stawim się w miejscu, które mianujecie;</span><br/>
     <span id="f000116">Jeszcze nam siły na tę wojnę stanie,</span><br/>
     <span id="f000117">Jeszcze broń dobra, której sprobujecie:</span><br/>
     <span id="f000118">Hardym w przegranej będzie ukaranie,</span><br/>
     <span id="f000119">Będzie pokuta, kiedy tego chcecie.</span><br/>
     <span id="f000120">Nie zna zazdrości, kto przestał na swoim;</span><br/>
     <span id="f000121">Pochlebstw nie chcemy, a gróźb się nie boim”.</span></p>
    <p class="poem"><span id="f000122">Chciał już Gaudenty ukarać tę śmiałość,</span><br/>
     <span id="f000123">Już się zamierzał, lecz go kompan wstrzymał,</span><br/>
     <span id="f000124">A, miękcząc srogą umysłu zuchwałość,</span><br/>
     <span id="f000125">Gdy postrzegł, że się coraz bardziej zżymał,</span><br/>
     <span id="f000126">Żeby utrzymać poselstwa wspaniałość,</span><br/>
     <span id="f000127">Wypchnął go za drzwi, a sam się zatrzymał;</span><br/>
     <span id="f000128">Gniewliwych ojców pozdrowiwszy wdzięcznie,</span><br/>
     <span id="f000129">Wymknął się z cicha, dopadł furty zręcznie.</span></p>
    <p class="poem"><span id="f000130">Nowa przyczyna w Karmelu do rady:</span><br/>
     <span id="f000131">Ociec Makary nie życzy wojować,</span><br/>
     <span id="f000132">Ociec Cherubin cytuje przykłady,</span><br/>
     <span id="f000133">Ociec Serafin chce losu próbować,</span><br/>
     <span id="f000134">Ociec Pafnucy wysyła na zwiady,</span><br/>
     <span id="f000135">Ociec Zefiryn nie chce i wotować,</span><br/>
     <span id="f000136">Ociec Elijasz wielbi stan spokojny —</span><br/>
     <span id="f000137">Starzy się boją, a młodzi chcą wojny.</span></p>
    <p class="poem"><span id="f000138">Za złem zwyczajnie idzie większość głosów:</span><br/>
     <span id="f000139">Kryski wojenne z nagła powiększone.</span><br/>
     <span id="f000140">Wszyscy niepewnych chcą próbować losów</span><br/>
     <span id="f000141">I na powszechną gotują obronę.</span><br/>
     <span id="f000142">Starych uwagi zgłuszył wrzask młokosów,</span><br/>
     <span id="f000143">Nie słyszą dzwonów na sekstę i nonę.</span><br/>
     <span id="f000144">Wtem brat Kleofas na obiad zadzwonił:</span><br/>
     <span id="f000145">Wypadli wszyscy, jakby ich kto gonił.</span></p>
   <hr class="sepBar"/>
   <p class="navBar">
    <a href="p002.xhtml#audio">[Previous]</a>
    <a href="playlist.xhtml#track03">[Contents]</a>
    <a href="#audio">[Top]</a>
    <a href="p004.xhtml#audio">[Next]</a>
   </p>
   <hr class="sepBar"/>
  </section>


 </body>
</html>