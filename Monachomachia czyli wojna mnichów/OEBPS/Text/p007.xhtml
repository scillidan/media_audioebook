<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="pl" xml:lang="pl">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p006.xhtml#audio">[Previous]</a>
    <a href="playlist.xhtml#track07">[Contents]</a>
    <a>[Next]</a>
   </p>
   <hr class="sepBar"/>
    <h1 class="chapterTitle"><span id="f000001">Pieśń VI</span></h1>
    <p class="poem"><span id="f000002">Już to ostatnia pieśń, mili ojcowie,</span><br/>
     <span id="f000003">Miejcie cierpliwość, czekajcie do końca!</span><br/>
     <span id="f000004">Jeśli czujecie niesmak w przykrej mowie —</span><br/>
     <span id="f000005">Znalazł się krytyk, znajdzie się obrońca.</span><br/>
     <span id="f000006">Po cóż się gniewać? Wszak astronomowie</span><br/>
     <span id="f000007">Znaleźli plamy nawet wpośrzód słońca.</span><br/>
     <span id="f000008">W szyszaku, w czapce, w turbanie, w kapturze —</span><br/>
     <span id="f000009">Wszyscyśmy jednej podlegli naturze.</span></p>
    <p class="poem"><span id="f000010">Postawion puchar na miejscu osobnem;</span><br/>
     <span id="f000011">Odkrył go prałat, aby był widziany.</span><br/>
     <span id="f000012">Zadziwił oczy widokiem ozdobnym,</span><br/>
     <span id="f000013">Śklni się w nim kruszec srebrno-pozłacany.</span><br/>
     <span id="f000014">Wiele pomieścić trunku był sposobnym,</span><br/>
     <span id="f000015">Miara oznacza: był to dzban nad dzbany!</span><br/>
     <span id="f000016">Rzeźba wyborna na górze, a z boku</span><br/>
     <span id="f000017">Wyryte były cztery części roku.</span></p>
    <p class="poem"><span id="f000018">O wdzięczna wiosno! Twoje tam zaszczyty</span><br/>
     <span id="f000019">Kunszt cudny wydał! Tu w pługu zziajane</span><br/>
     <span id="f000020">Ustają woły, oracz pracowity</span><br/>
     <span id="f000021">Nagli, już niwy na pół zaorane.</span><br/>
     <span id="f000022">Śpiewa pastuszek w chłodniku ukryty,</span><br/>
     <span id="f000023">Skaczą pasterki w wieńce przyodziane.</span><br/>
     <span id="f000024">Pękają listki, krzewią młode trawki,</span><br/>
     <span id="f000025">Echo głos niesie niewinnej zabawki.</span></p>
    <p class="poem"><span id="f000026">Gospodarz z domu do wiernej czeladzi</span><br/>
     <span id="f000027">Na oglądanie roli swojej śpieszy;</span><br/>
     <span id="f000028">Małe wnuczęta za sobą prowadzi,</span><br/>
     <span id="f000029">Widok go zboża już weszłego cieszy.</span><br/>
     <span id="f000030">Niesie posiłek; czeladź się gromadzi,</span><br/>
     <span id="f000031">Porzuca brony, odbiega lemieszy.</span><br/>
     <span id="f000032">Kmotry śpiewają, skaczą, lud się mnoży,</span><br/>
     <span id="f000033">Pleban wesoły uznaje dar boży.</span></p>
    <p class="poem"><span id="f000034">Już kłos dojrzały ku ziemi się zgina,</span><br/>
     <span id="f000035">Już wypróżnione są gniazdeczka ptasze:</span><br/>
     <span id="f000036">Lato swych darów używać zaczyna,</span><br/>
     <span id="f000037">Parafijanie jadą na kiermasze.</span><br/>
     <span id="f000038">Pije ksiądz Wojciech do księdza Marcina,</span><br/>
     <span id="f000039">Piją dzwonniki, Piotry i Łukasze;</span><br/>
     <span id="f000040">Gromadzi odpust, weselą jarmarki,</span><br/>
     <span id="f000041">Skrzętne po domach biegają kucharki.</span></p>
    <p class="poem"><span id="f000042">Jesień plon niesie, korzyści zupełne,</span><br/>
     <span id="f000043">Jesień radości pomnaża przyczyny:</span><br/>
     <span id="f000044">Składa gospodarz owiec miętką wełnę,</span><br/>
     <span id="f000045">Tłoczy na zimę wyborne jarzyny,</span><br/>
     <span id="f000046">Cieszy się, patrząc, że stodoły pełne;</span><br/>
     <span id="f000047">Śmieje się pleban, kontent z dziesięciny;</span><br/>
     <span id="f000048">Co dzień odbiera nowiny pocieszne,</span><br/>
     <span id="f000049">Co dzień rachuje wytyczne i meszne.</span></p>
    <p class="poem"><span id="f000050">Mróz rolę ścisnął, śnieg osiadł na grzędzie,</span><br/>
     <span id="f000051">Zima posępna przyszła po jesieni;</span><br/>
     <span id="f000052">Wrzaski po karczmach, radość słychać wszędzie,</span><br/>
     <span id="f000053">Trunek myśl rzeźwi i twarze rumieni.</span><br/>
     <span id="f000054">Idzie z wikarym pleban po kolędzie,</span><br/>
     <span id="f000055">Żaki śpiewanie zaczynają w sieni.</span><br/>
     <span id="f000056">Gospodarz z dziećmi dobrodzieja wita;</span><br/>
     <span id="f000057">Kończy się kaszlem pobożna wizyta.</span></p>
    <p class="poem"><span id="f000058">Wierzchołek dzbana przedziwnej roboty</span><br/>
     <span id="f000059">Grono prałatów w kapitule stawił:</span><br/>
     <span id="f000060">Ogromne barki kształcił łańcuch złoty,</span><br/>
     <span id="f000061">Dalej wspaniałą ucztę proboszcz sprawił.</span><br/>
     <span id="f000062">Znużonej trzodzie z przykładnej ochoty</span><br/>
     <span id="f000063">Pulchnokarczysty pasterz błogosławił.</span><br/>
     <span id="f000064">Śmierć była na dnie, za nią w ścisłej parze</span><br/>
     <span id="f000065">Obfite stypy i anniwersarze.</span></p>
    <p class="poem"><span id="f000066">Pasą się oczy wspaniałym widokiem,</span><br/>
     <span id="f000067">Już zapomnieli o bitwie i radzie.</span><br/>
     <span id="f000068">Wtem ociec Kasper leci szybkim krokiem,</span><br/>
     <span id="f000069">Oko podbite świadczy, że był w zwadzie.</span><br/>
     <span id="f000070">Doktor zwyczajnym tonem i wyrokiem</span><br/>
     <span id="f000071">Iść z kuflem w bitwę za pierwszy punkt kładzie.</span><br/>
     <span id="f000072">„Z pełnym — rzekł prałat i tak rzecz wywodzi:</span><br/>
     <span id="f000073">Puchar ich wstrzyma, a wino pogodzi”.</span></p>
    <p class="poem"><span id="f000074">W nagłej potrzebie i skąpiec uczynny:</span><br/>
     <span id="f000075">Niesie brat Czesław, rumiany i tłusty,</span><br/>
     <span id="f000076">Ogromne flasze — już czuć zapach winny</span><br/>
     <span id="f000077">Wina, którego w post i mięsopusty</span><br/>
     <span id="f000078">W swej celi tylko doktor miodopłynny</span><br/>
     <span id="f000079">Przewielebnemi sam popijał usty;</span><br/>
     <span id="f000080">Garniec wlał w puchar Czesław, wlał i stęknął;</span><br/>
     <span id="f000081">Rozśmiał się w duchu prałat, doktor jęknął.</span></p>
    <p class="poem"><span id="f000082">Idźcież szczęśliwie, gdzie was sława niesie,</span><br/>
     <span id="f000083">Pokoju, zgody i miłości dzieci!</span><br/>
     <span id="f000084">Idźcie! W ciemnościach niech blask ukaże się,</span><br/>
     <span id="f000085">Chwała przed wami przodkuje i leci!</span><br/>
     <span id="f000086">Tobie przeklęctwo, Arystotelesie!</span><br/>
     <span id="f000087">Czyż cię ta bitwa uczonym zaleci?</span><br/>
     <span id="f000088">Cóż ma za korzyść, kto twój towar kupi?</span><br/>
     <span id="f000089">Próżność nauka — najszczęśliwsi głupi.</span></p>
    <p class="poem"><span id="f000090">Wchodzą już w same progi refektarza,</span><br/>
     <span id="f000091">Skąd Mars zajadły Minerwę wypędził;</span><br/>
     <span id="f000092">Rajmund tymczasem trzonkiem od lichtarza</span><br/>
     <span id="f000093">Jeszcze się bronił. Doktor próżno zrzędził;</span><br/>
     <span id="f000094">„Przestańcie bitwy!” — krzyczy i powtarza.</span><br/>
     <span id="f000095">Wrzask wszystkich zgłuszył, strach twarze wywędził.</span><br/>
     <span id="f000096">Jeszcze się reszta krzepi bez oręża,</span><br/>
     <span id="f000097">Gaudenty gromi, Gaudenty zwycięża.</span></p>
    <p class="poem"><span id="f000098">Stanął, upuścił broń, skłonił się nisko,</span><br/>
     <span id="f000099">Skoro szacowny skarb w progu zobaczył.</span><br/>
     <span id="f000100">Stanęli wszyscy na to widowisko,</span><br/>
     <span id="f000101">A gdy się puchar coraz zbliżać raczył,</span><br/>
     <span id="f000102">Krzyknęli: „Zgoda!…” Tak wojny siedlisko</span><br/>
     <span id="f000103">W punkcie dzban miejscem pokoju oznaczył.</span><br/>
     <span id="f000104">Czarni i bieli, kafowi i szarzy,</span><br/>
     <span id="f000105">Wszystko się łączy, wszystko się kojarzy.</span></p>
    <p class="poem"><span id="f000106">Za czyje zdrowie pili w takiej porze,</span><br/>
     <span id="f000107">Nie wiem — lecz, gdybym znajdował się z niemi,</span><br/>
     <span id="f000108">Piłbym za twoje, szacowny przeorze,</span><br/>
     <span id="f000109">Za twoje, który czyny chwalebnemi</span><br/>
     <span id="f000110">Jesteś i mistrzem, i ojcem w klasztorze</span><br/>
     <span id="f000111">I dajesz poznać przykłady twojemi,</span><br/>
     <span id="f000112">Jak umysł prawy zdrożności unika —</span><br/>
     <span id="f000113">Cnota, nie odzież czyni zakonnika.</span></p>
    <p class="poem"><span id="f000114">Czytaj i pozwól, niech czytają twoi,</span><br/>
     <span id="f000115">Niech się z nich każdy niewinnie rozśmieje!</span><br/>
     <span id="f000116">Żaden nagany sobie nie przyswoi,</span><br/>
     <span id="f000117">Nikt się nie zgorszy, mam pewną nadzieję.</span><br/>
     <span id="f000118">Prawdziwa cnota krytyk się nie boi,</span><br/>
     <span id="f000119">Niechaj występek jęczy i boleje!</span><br/>
     <span id="f000120">Winien odwołać, kto zmyśla zuchwale:</span><br/>
     <span id="f000121">Przeczytaj, osądź! Nie pochwalisz — spalę.</span></p>
   <hr class="sepBar"/>
   <p class="navBar">
    <a href="p006.xhtml#audio">[Previous]</a>
    <a href="playlist.xhtml#track07">[Contents]</a>
    <a href="#audio">[Top]</a>
    <a>[Next]</a>
   </p>
   <hr class="sepBar"/>
  </section>


 </body>
</html>