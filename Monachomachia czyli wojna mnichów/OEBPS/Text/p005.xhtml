<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="pl" xml:lang="pl">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p004.xhtml#audio">[Previous]</a>
    <a href="playlist.xhtml#track05">[Contents]</a>
    <a href="p006.xhtml#audio">[Next]</a>
   </p>
   <hr class="sepBar"/>
    <h1 class="chapterTitle"><span id="f000001">Pieśń IV</span></h1>
    <p class="poem"><span id="f000002">O ty, którego żaden nie zrozumiał,</span><br/>
     <span id="f000003">Gdy w twoich pismach błąkał się jak w lesie ;</span><br/>
     <span id="f000004">O ty, nad którym nieraz się świat zdumiał,</span><br/>
     <span id="f000005">I dotąd sławi, wielbi, dziwuje się;</span><br/>
     <span id="f000006">O ty, coś głowy pozawracać umiał —</span><br/>
     <span id="f000007">Bądź pozdrowiony, Arystotelesie!</span><br/>
     <span id="f000008">Bożku łbów twardych i próżnej mozoły,</span><br/>
     <span id="f000009">Witaj, ozdobo starodawnej szkoły!</span></p>
    <p class="poem"><span id="f000010">Osieł w lwiej skórze nieostrożnych zwodził;</span><br/>
     <span id="f000011">Często niezgrabny płód, choć matka hoża;</span><br/>
     <span id="f000012">Nieraz cedr słabą latorośl urodził;</span><br/>
     <span id="f000013">Nieraz się zakradł kąkol wpośrzód zboża —</span><br/>
     <span id="f000014">Nie twoja wina, żeś głupich napłodził:</span><br/>
     <span id="f000015">Są to potomki nieprawego łoża.</span><br/>
     <span id="f000016">Jeśli się śmiejesz, patrząc na te fraszki,</span><br/>
     <span id="f000017">Rzuć jeszcze okiem dla nowej igraszki!</span></p>
    <p class="poem"><span id="f000018">Schodzą się mędrcy: i biali, i szarzy,</span><br/>
     <span id="f000019">Czarni, kafowi, w trzewikach i bosi;</span><br/>
     <span id="f000020">Rumiana dzielność błyszczy się na twarzy,</span><br/>
     <span id="f000021">Tuman mądrości nad łbami się wznosi,</span><br/>
     <span id="f000022">Zazdrość i pycha zjadłe oczy żarzy.</span><br/>
     <span id="f000023">Jeden się tylko zakon nie wynosi:</span><br/>
     <span id="f000024">Pokorę świętą zachowując wszędzie,</span><br/>
     <span id="f000025">Siedli przy końcu, jednakże nie w rzędzie.</span></p>
    <p class="poem"><span id="f000026">Mniemał Cyneasz królów w majestacie,</span><br/>
     <span id="f000027">Kiedy na rzymskie patrzał senatory.</span><br/>
     <span id="f000028">Twój to jest obraz, zacny jubilacie,</span><br/>
     <span id="f000029">Wasz, bakałarze, regenty, lektory,</span><br/>
     <span id="f000030">I wy, co pierwsze miejsca posiadacie,</span><br/>
     <span id="f000031">Prowincyjały i definitory.</span><br/>
     <span id="f000032">Znać z twarz powagę! Jak Tatry przed burzą,</span><br/>
     <span id="f000033">Sławą zagrzane łysiny się kurzą.</span></p>
    <p class="poem"><span id="f000034">Powstali wszyscy, póki nie usiędzie</span><br/>
     <span id="f000035">Pan wicesgerent, mecenas dysputy.</span><br/>
     <span id="f000036">Sławny to mędrzec i pilny w urzędzie;</span><br/>
     <span id="f000037">Wziął kunią szubę i czerwone buty.</span><br/>
     <span id="f000038">Dalej ksiądz proboszcz w rysiej rewerendzie,</span><br/>
     <span id="f000039">Dalej ojcowie, co czynią zarzuty.</span><br/>
     <span id="f000040">defendens zatem, uchyliwszy głowę,</span><br/>
     <span id="f000041">Do mecenasa zaczął tak przemowę:</span></p>
    <p class="poem"><span id="f000042">„Na płytkim gruncie rozbujałych fluktów</span><br/>
     <span id="f000043">Korab mądrości chwieje się i wznosi,</span><br/>
     <span id="f000044">A, pełen szczepu wybornego fruktów,</span><br/>
     <span id="f000045">Niewysławioną kiedy korzyść nosi —</span><br/>
     <span id="f000046">Twoich, przezacny mężu, akweduktów</span><br/>
     <span id="f000047">Żąda, a pewien, że względy uprosi,</span><br/>
     <span id="f000048">Płynie pod wielkiem hasłem, głosząc światu,</span><br/>
     <span id="f000049">Żeś ty jest perłą konchy Perypatu.</span></p>
    <p class="poem"><span id="f000050">Słońce, co światłość znikłą wydobywa,</span><br/>
     <span id="f000051">Planety, które różne chwile dzielą,</span><br/>
     <span id="f000052">Księżyc, co równie wzrasta i ubywa,</span><br/>
     <span id="f000053">Gwiazdy, co nocną posępność weselą, —</span><br/>
     <span id="f000054">Wszystko to w sobie zawiera Leliwa</span><br/>
     <span id="f000055">I dom, szacowną wsparty parentelą</span><br/>
     <span id="f000056">Ostrogskich książąt, pińczowskich margrabiów,</span><br/>
     <span id="f000057">Górków, Tarnowskich i Krasickich hrabiów.</span></p>
    <p class="poem"><span id="f000058">Milczcie, Burbony lub w koncentach nowych</span><br/>
     <span id="f000059">Głoście szczęśliwość sarmackiej krainy!</span><br/>
     <span id="f000060">I wy, potomki synów Jagiełłowych,</span><br/>
     <span id="f000061">I wy, auzońskie Gwelfy, Gibeliny,</span><br/>
     <span id="f000062">Znoście wielbienia, a w pieniach gotowych</span><br/>
     <span id="f000063">Dziś uwielbiajcie heroiczne czyny!</span><br/>
     <span id="f000064">Niechaj najdalsza potomność pamięta</span><br/>
     <span id="f000065">Wielkość dzieł, nauk, cnót wicesgerenta!</span></p>
    <p class="poem"><span id="f000066">Niechaj się Zoil od zazdrości puka,</span><br/>
     <span id="f000067">Niechaj się Syrty i Charybdy kruszą,</span><br/>
     <span id="f000068">Niechaj i Paktol nowych źrzódeł szuka,</span><br/>
     <span id="f000069">Niech się Olimpy i Parnasy wzruszą!</span><br/>
     <span id="f000070">W tobie firmament znajduje nauka,</span><br/>
     <span id="f000071">Tyś kraju zaszczyt, tyś ojczyzny duszą!</span><br/>
     <span id="f000072">Przeniosłeś w sławie sfinksy i feniksy,</span><br/>
     <span id="f000073">W dziełach Euryppy, Bucentaury. Dixi”.</span></p>
    <p class="poem"><span id="f000074">Powszechne zatem nastało milczenie.</span><br/>
     <span id="f000075">Przerwał je ociec Łukasz od Trzech Królów,</span><br/>
     <span id="f000076">A, nie rozwodząc się w słowach uczenie,</span><br/>
     <span id="f000077">Ani cytując Szkotów i Bartolów,</span><br/>
     <span id="f000078">(Po cóż tak zbytne głowy zaprzątnienie?)</span><br/>
     <span id="f000079">Zaczął od rzeczy, Hidaspów, Paktolów</span><br/>
     <span id="f000080">I, wziąwszy stronę przeciwną na oko,</span><br/>
     <span id="f000081">Nabił argument i strzelił z Baroko.</span></p>
    <p class="poem"><span id="f000082">Gdyby nie puklerz Distinguo dwójręczny,</span><br/>
     <span id="f000083">Ległby defendens na pierwszem spotkaniu.</span><br/>
     <span id="f000084">Nim się zastawił a, w ujęciu zręczny,</span><br/>
     <span id="f000085">Nie bawiąc długo w reasumowaniu,</span><br/>
     <span id="f000086">Strzelił na odwrót, pocisk niezbyt wdzięczny</span><br/>
     <span id="f000087">Raził oppugnans w drugiem nabijaniu;</span><br/>
     <span id="f000088">Odstrzelił zasię z Celarent jak z kuszy,</span><br/>
     <span id="f000089">Ale grot słaby poszedł mimo uszy.</span></p>
    <p class="poem"><span id="f000090">Ocalon dwakroć rycerz zaczepiony,</span><br/>
     <span id="f000091">Już się na trzeci bój wstępny zdobywał,</span><br/>
     <span id="f000092">Już, jak z cięciwy, dzielnie natężony</span><br/>
     <span id="f000093">Świeży grot tylko co nie wylatywał —</span><br/>
     <span id="f000094">Wtem krzyk ogromny wszczął się z drugiej strony.</span><br/>
     <span id="f000095">Powszechnej bitwy gdy się nie spodziéwał,</span><br/>
     <span id="f000096">Spojrzał na swoich: wtem trąby i kotły</span><br/>
     <span id="f000097">Stłumiły odgłos i wrzawę przygniotły.</span></p>
    <p class="poem"><span id="f000098">Zdrętwieli wszyscy na takowe hasło,</span><br/>
     <span id="f000099">Już i mecenas z krzesła się był ruszył.</span><br/>
     <span id="f000100">Wtem, natężywszy figurę opasłą,</span><br/>
     <span id="f000101">Gdy o dyspucie nikt dobrze nie tuszył,</span><br/>
     <span id="f000102">Dwóch jubilatów tak okrutnie wrzasło,</span><br/>
     <span id="f000103">Że się dźwięk kotłów i trąbów zagłuszył.</span><br/>
     <span id="f000104">Wzdrygnął się doktor i zatrząsł gmach cały,</span><br/>
     <span id="f000105">Echa okropny odgłos powtarzały.</span></p>
    <p class="poem"><span id="f000106">Upuścił kielich, który w ręku trzymał,</span><br/>
     <span id="f000107">Pijąc za zdrowie wicesgerentowéj,</span><br/>
     <span id="f000108">Piękny Hijacynt, co się właśnie zżymał</span><br/>
     <span id="f000109">I już zdobywał na komplement nowy.</span><br/>
     <span id="f000110">Skoczył brat Czesław, lecz go nie utrzymał;</span><br/>
     <span id="f000111">Oblało wino żużmant partyrowy,</span><br/>
     <span id="f000112">Żużmant, ozdoba dubieńskich kontraktów,</span><br/>
     <span id="f000113">Zysk nieśmiertelny sfałszowanych aktów.</span></p>
    <p class="poem"><span id="f000114">Wtenczas, gdy złością uwiedzione mnichy</span><br/>
     <span id="f000115">Wzięli się nagle do uczonej broni,</span><br/>
     <span id="f000116">Hijacynt miły, łagodny i cichy,</span><br/>
     <span id="f000117">Porzuca bitwę i od wojny stroni.</span><br/>
     <span id="f000118">Słodkie rozmowy przerywały śmiéchy…</span><br/>
     <span id="f000119">Zegar zbyt prędko bieży, prędko dzwoni:</span><br/>
     <span id="f000120">Płyną w zaciszy szczęśliwe momenta,</span><br/>
     <span id="f000121">Wesół Hijacynt, dewotka kontenta.</span></p>
    <p class="poem"><span id="f000122">Postać jej wdzięczna, oczy, choć spuszczone,</span><br/>
     <span id="f000123">Przecież niekiedy błyszczą się jaskrawie;</span><br/>
     <span id="f000124">Choć w świętej mowie, słóweczka pieszczone —</span><br/>
     <span id="f000125">Krył się subtelny kunszt w skromnej postawie.</span><br/>
     <span id="f000126">Westchnienie, wolnym jękiem powleczone,</span><br/>
     <span id="f000127">Umiała mieścić w potocznej zabawie.</span><br/>
     <span id="f000128">Muszki z różańcem, wachlarz przy gromnicy,</span><br/>
     <span id="f000129">Przy Hippolicie — Głos synogarlicy.</span></p>
    <p class="poem"><span id="f000130">Już przeszedł rozdział upiorów i strachów,</span><br/>
     <span id="f000131">Dezyderosa i matki d'Agreda;</span><br/>
     <span id="f000132">Już się wytoczył dyskurs z miejskich gmachów</span><br/>
     <span id="f000133">I okolicom już pokoju nie da;</span><br/>
     <span id="f000134">Żarliwość, pełna skutecznych zamachów,</span><br/>
     <span id="f000135">Wojnę występkom ludzkim wypowieda,</span><br/>
     <span id="f000136">A, gromiąc w innych grzechy nieostrożnie,</span><br/>
     <span id="f000137">Z cicha kaleczy, zabija pobożnie.</span></p>
    <p class="poem"><span id="f000138">W tem świętem dziele wrzask je nagły zastał,</span><br/>
     <span id="f000139">Wrzask popędliwy, okropny i srogi:</span><br/>
     <span id="f000140">Po wdzięcznej chwili czas ponury nastał;</span><br/>
     <span id="f000141">Piękny Hijacynt, pełen trosk i trwogi,</span><br/>
     <span id="f000142">Słysząc, że odgłos coraz bardziej wzrastał,</span><br/>
     <span id="f000143">Porzuca wszystko, bierze się do drogi.</span><br/>
     <span id="f000144">Darmo dewotka i płacze, i prosi,</span><br/>
     <span id="f000145">Darmo brat Czesław butelkę przynosi.</span></p>
    <p class="poem"><span id="f000146">Trzykroć się ku drzwiom alkierza potoczył,</span><br/>
     <span id="f000147">Trzykroć go miła ręka zatrzymała —</span><br/>
     <span id="f000148">Wyrwał się wreszcie i przez próg przeskoczył;</span><br/>
     <span id="f000149">Padła dewotka i z żalu omdlała.</span><br/>
     <span id="f000150">(Brat Czesław flaszkę do kaptura wtroczył.)</span><br/>
     <span id="f000151">I gdy się wzrusza okolica cała,</span><br/>
     <span id="f000152">Przez mostki, kładki, bruki i rynsztoki</span><br/>
     <span id="f000153">Pędził, gdzie górne niosły go obłoki.</span></p>
   <hr class="sepBar"/>
   <p class="navBar">
    <a href="p004.xhtml#audio">[Previous]</a>
    <a href="playlist.xhtml#track05">[Contents]</a>
    <a href="#audio">[Top]</a>
    <a href="p006.xhtml#audio">[Next]</a>
   </p>
   <hr class="sepBar"/>
  </section>


 </body>
</html>