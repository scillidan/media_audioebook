<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="da" xml:lang="da">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p008.xhtml#audio">[Previous]</a>
    <a href="playlist.xhtml#track09">[Contents]</a>
    <a href="p010.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">Det er ganske vist!</span></h1> 
   <p><span id="f000002">"Det er en frygtelig historie!" sagde en høne,</span> 
    <span id="f000003">og det omme i den kant af byen,</span> 
    <span id="f000004">hvor historien ikke var passeret.</span> 
    <span id="f000005">"Det er en frygtelig historie i hønsehuset!</span> 
    <span id="f000006">jeg tør ikke sove alene i nat!</span> 
    <span id="f000007">det er godt at vi er mange sammen på hjalet!" – Og så fortalte hun,</span> 
    <span id="f000008">så at fjerene rejste sig på de andre høns og hanen lod kammen falde.</span> 
    <span id="f000009">Det er ganske vist!</span></p> 
   <p><span id="f000010">Men vi vil begynde med begyndelsen,</span> 
    <span id="f000011">og den var i den anden kant af byen i et hønsehus.</span> 
    <span id="f000012">Solen gik ned og hønsene fløj op;</span> 
    <span id="f000013">en af dem,</span> 
    <span id="f000014">hun var hvidfjeret og lavbenet,</span> 
    <span id="f000015">lagde sine reglementerede æg og var,</span> 
    <span id="f000016">som høne,</span> 
    <span id="f000017">respektabel i alle måder;</span> 
    <span id="f000018">idet hun kom til hjals,</span> 
    <span id="f000019">pillede hun sig med næbbet,</span> 
    <span id="f000020">og så faldt der en lille fjer af hende.</span></p> 
   <p><span id="f000021">"Der gik den!" sagde hun,</span> 
    <span id="f000022">"jo mere jeg piller mig,</span> 
    <span id="f000023">des dejligere bliver jeg nok!" Og det var nu sagt i munterhed,</span> 
    <span id="f000024">for hun var det muntre sind mellem de høns,</span> 
    <span id="f000025">i øvrigt,</span> 
    <span id="f000026">som sagt,</span> 
    <span id="f000027">meget respektabel;</span> 
    <span id="f000028">og så sov hun.</span></p> 
   <p><span id="f000029">Mørkt var det rundt om,</span> 
    <span id="f000030">høne sad ved høne og den,</span> 
    <span id="f000031">som sad hende nærmest,</span> 
    <span id="f000032">sov ikke;</span> 
    <span id="f000033">hun hørte og hun ikke hørte,</span> 
    <span id="f000034">som man jo skal i denne verden,</span> 
    <span id="f000035">for at leve i sin gode rolighed;</span> 
    <span id="f000036">men sin anden naboerske måtte hun dog sige det:</span> 
    <span id="f000037">"Hørte du hvad her blev sagt?</span> 
    <span id="f000038">Jeg nævner ingen,</span> 
    <span id="f000039">men der er en høne,</span> 
    <span id="f000040">som vil plukke sig,</span> 
    <span id="f000041">for at se godt ud!</span> 
    <span id="f000042">var jeg hane,</span> 
    <span id="f000043">ville jeg foragte hende!"</span></p> 
   <p><span id="f000044">Og lige oven over hønsene sad uglen med uglemand og uglebørn;</span> 
    <span id="f000045">de har skarpe ører i den familie,</span> 
    <span id="f000046">de hørte hvert ord,</span> 
    <span id="f000047">som nabohønen sagde,</span> 
    <span id="f000048">og de rullede med øjnene og uglemor viftede sig med vingerne:</span> 
    <span id="f000049">"Hør bare ikke efter!</span> 
    <span id="f000050">men I hørte sagtens hvad der blev sagt?</span> 
    <span id="f000051">Jeg hørte det med mine egne ører,</span> 
    <span id="f000052">og man skal høre meget før de falder af!</span> 
    <span id="f000053">Der er en af hønsene,</span> 
    <span id="f000054">som i den grad har glemt,</span> 
    <span id="f000055">hvad der skikker sig en høne,</span> 
    <span id="f000056">at hun sidder og piller alle fjerene af sig og lader hanen se på det!"</span></p> 
   <p><span id="f000057">"Prenez garde aux enfants!" sagde uglefader,</span> 
    <span id="f000058">"det er ikke noget for børnene!"</span></p> 
   <p><span id="f000059">"Jeg vil dog fortælle genbougle det!</span> 
    <span id="f000060">det er sådan en agtværdig ugle i omgang!" og så fløj mutter.</span></p> 
   <p><span id="f000061">"Hu-hu!</span> 
    <span id="f000062">uhuh!" tudede de begge to og det lige ned i genboens dueslag til duerne.</span> 
    <span id="f000063">"Har I hørt det!</span> 
    <span id="f000064">har I hørt det!</span> 
    <span id="f000065">uhuh!</span> 
    <span id="f000066">der er en høne,</span> 
    <span id="f000067">som har plukket alle fjerene af sig for hanens skyld!</span> 
    <span id="f000068">hun fryser ihjel,</span> 
    <span id="f000069">om hun ikke er det,</span> 
    <span id="f000070">uhuh!"</span></p> 
   <p><span id="f000071">"Hvor?</span> 
    <span id="f000072">hvor?" kurrede duerne!</span></p> 
   <p><span id="f000073">"I genboens gård!</span> 
    <span id="f000074">jeg har så godt som selv set det!</span> 
    <span id="f000075">det er næsten en upassende historie at fortælle!</span> 
    <span id="f000076">men det er ganske vist!"</span></p> 
   <p><span id="f000077">"Tror,</span> 
    <span id="f000078">tror hvert evige ord!" sagde duerne,</span> 
    <span id="f000079">og kurrede ned til deres hønsegård:</span> 
    <span id="f000080">"Der er en høne,</span> 
    <span id="f000081">ja der er somme der siger,</span> 
    <span id="f000082">at der er to,</span> 
    <span id="f000083">som har plukket alle fjerene af sig,</span> 
    <span id="f000084">for ikke at se ud som de andre og således vække hanens opmærksomhed.</span> 
    <span id="f000085">Det er et voveligt spil,</span> 
    <span id="f000086">man kan forkøle sig og dø af feber,</span> 
    <span id="f000087">og de er døde begge to!"</span></p> 
   <p><span id="f000088">"Vågn op!</span> 
    <span id="f000089">vågn op!" galede hanen og fløj op på plankeværket,</span> 
    <span id="f000090">søvnen sad ham endnu i øjnene,</span> 
    <span id="f000091">men han galede alligevel:</span> 
    <span id="f000092">"Der er tre høns døde af ulykkelig kærlighed til en hane!</span> 
    <span id="f000093">de havde plukket alle fjerene af sig!</span> 
    <span id="f000094">det er en fæl historie,</span> 
    <span id="f000095">jeg vil ikke beholde den,</span> 
    <span id="f000096">lad gå videre!"</span></p> 
   <p><span id="f000097">"Lad gå videre!" peb flagermusene,</span> 
    <span id="f000098">og hønsene klukkede og hanerne galede:</span> 
    <span id="f000099">"Lad gå videre!</span> 
    <span id="f000100">lad gå videre!" og så fór historien fra hønsehus til hønsehus og til sidst tilbage til stedet,</span> 
    <span id="f000101">hvorfra den egentlig var gået ud.</span></p> 
   <p><span id="f000102">"Der er fem høns," hed det,</span> 
    <span id="f000103">"som alle har plukket fjerene af sig,</span> 
    <span id="f000104">for at vise,</span> 
    <span id="f000105">hvem af dem der var blevet magrest af kærestesorg til hanen,</span> 
    <span id="f000106">og så hakkede de hinanden til blods og faldt døde ned,</span> 
    <span id="f000107">til skam og skændsel for deres familie og til stort tab for ejeren!"</span></p> 
   <p><span id="f000108">Og hønen,</span> 
    <span id="f000109">som havde mistet den løse lille fjer,</span> 
    <span id="f000110">kendte naturligvis ikke sin egen historie igen,</span> 
    <span id="f000111">og da hun var en respektabel høne,</span> 
    <span id="f000112">så sagde hun:</span> 
    <span id="f000113">Jeg foragter de høns!</span> 
    <span id="f000114">men der er flere af den slags!</span> 
    <span id="f000115">Sligt skal man ikke fortie,</span> 
    <span id="f000116">og jeg vil gøre mit til,</span> 
    <span id="f000117">at den historie kan komme i avisen,</span> 
    <span id="f000118">så går den landet over;</span> 
    <span id="f000119">det har de høns fortjent og familien med!"</span></p> 
   <p><span id="f000120">Og det kom i avisen og det blev trykt og det er ganske vist:</span> 
    <span id="f000121">En lille fjer kan nok blive til fem høns!</span></p> 
   <hr class="sepBar"/>
   <p class="navBar">
    <a href="p008.xhtml#audio">[Previous]</a>
    <a href="playlist.xhtml#track09">[Contents]</a>
    <a href="#audio">[Top]</a>
    <a href="p010.xhtml#audio">[Next]</a>
   </p>
   <hr class="sepBar"/>
  </section>


 </body>
</html>