<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="da" xml:lang="da">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p005.xhtml#audio">[Previous]</a>
    <a href="playlist.xhtml#track06">[Contents]</a>
    <a href="p007.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">Den onde fyrste</span></h1> 
   <p><span id="f000002">Der var engang en ond og overmodig fyrste,</span> 
    <span id="f000003">hvis hele tanke gik ud på at vinde alle verdens lande og indjage skræk ved sit navn.</span> 
    <span id="f000004">Han fór frem med ild og sværd.</span> 
    <span id="f000005">Hans soldater nedtrådte kornet på marken,</span> 
    <span id="f000006">de antændte bondens hus,</span> 
    <span id="f000007">så den røde lue slikkede bladene af træerne,</span> 
    <span id="f000008">og frugten hang stegt på de sorte,</span> 
    <span id="f000009">sviede grene.</span> 
    <span id="f000010">Mangen stakkels moder skjulte sig med sit nøgne,</span> 
    <span id="f000011">diende barn bag ved den rygende mur,</span> 
    <span id="f000012">og soldaterne søgte hende,</span> 
    <span id="f000013">og fandt de hende og barnet,</span> 
    <span id="f000014">da begyndte deres djævelske glæde.</span> 
    <span id="f000015">Onde ånder kunne ikke handle værre,</span> 
    <span id="f000016">men fyrsten syntes just det gik som det skulle.</span> 
    <span id="f000017">Dag for dag voksede hans magt,</span> 
    <span id="f000018">hans navn blev frygtet af alle,</span> 
    <span id="f000019">og lykken fulgte ham i al hans gerning.</span> 
    <span id="f000020">Fra de erobrede byer førte han guld og store skatte,</span> 
    <span id="f000021">der opdyngedes i hans kongestad en rigdom,</span> 
    <span id="f000022">hvortil der ikke fandtes mage på noget andet sted.</span> 
    <span id="f000023">Nu lod han bygge prægtige slotte,</span> 
    <span id="f000024">kirker og buegange,</span> 
    <span id="f000025">og hver,</span> 
    <span id="f000026">som så disse herligheder,</span> 
    <span id="f000027">sagde:</span> 
    <span id="f000028">"hvilken stor fyrste!" de tænkte ikke på den nød,</span> 
    <span id="f000029">han havde bragt over andre lande,</span> 
    <span id="f000030">de hørte ikke de suk og den jammer,</span> 
    <span id="f000031">der lød fra de afbrændte byer.</span></p> 
   <p><span id="f000032">Fyrsten så på sit guld,</span> 
    <span id="f000033">så på sine prægtige bygninger og tænkte da,</span> 
    <span id="f000034">som mængden:</span> 
    <span id="f000035">"hvilken stor fyrste!</span> 
    <span id="f000036">men jeg må have mere!</span> 
    <span id="f000037">meget mere!</span> 
    <span id="f000038">Ingen magt må nævnes lig,</span> 
    <span id="f000039">end sige større,</span> 
    <span id="f000040">end min!" og han gik i krig med alle sine naboer og han besejrede dem alle.</span> 
    <span id="f000041">De overvundne konger lod han,</span> 
    <span id="f000042">med guldkæder,</span> 
    <span id="f000043">lænke til sin vogn,</span> 
    <span id="f000044">når han kørte gennem gaderne.</span> 
    <span id="f000045">Og sad han til bords,</span> 
    <span id="f000046">da måtte de ligge ved hans og hoffolkenes fødder og tage de stykker brød,</span> 
    <span id="f000047">man dér kastede til dem.</span></p> 
   <p><span id="f000048">Nu lod fyrsten sin billedstøtte oprejse på torvene og i de kongelige slotte,</span> 
    <span id="f000049">ja han ville at den skulle stå i kirkerne foran Herrens alter,</span> 
    <span id="f000050">men præsterne sagde:</span> 
    <span id="f000051">"Fyrste,</span> 
    <span id="f000052">du er stor,</span> 
    <span id="f000053">men Gud er større,</span> 
    <span id="f000054">vi vover det ikke."</span></p> 
   <p><span id="f000055">"Vel," sagde den onde fyrste,</span> 
    <span id="f000056">"så overvinder jeg Gud med!" og i sit hjertes overmod og tåbelighed lod han bygge et kunstigt skib,</span> 
    <span id="f000057">hvormed han kunne gennemfare luften.</span> 
    <span id="f000058">Det var broget som påfuglens hale og syntes besat med tusinde øjne,</span> 
    <span id="f000059">men hvert øje var en bøssepibe.</span> 
    <span id="f000060">Fyrsten sad midt i skibet,</span> 
    <span id="f000061">han behøvede kun at trykke på en fjeder,</span> 
    <span id="f000062">da fløj tusinde kugler ud,</span> 
    <span id="f000063">og bøsserne var igen ladt som før.</span> 
    <span id="f000064">Hundrede stærke ørne spændtes foran skibet,</span> 
    <span id="f000065">og således fløj han nu mod solen.</span> 
    <span id="f000066">Jorden lå dybt nede.</span> 
    <span id="f000067">Først syntes den,</span> 
    <span id="f000068">med sine bjerge og skove,</span> 
    <span id="f000069">kun som en oppløjet ager,</span> 
    <span id="f000070">hvor det grønne titter frem fra den væltede græstørv,</span> 
    <span id="f000071">siden lignede den det flade landkort,</span> 
    <span id="f000072">og snart var den ganske skjult i tåge og skyer.</span> 
    <span id="f000073">Højere og højere fløj ørnene op ad.</span> 
    <span id="f000074">Da udsendte Gud en eneste af sine utallige engle,</span> 
    <span id="f000075">og den onde fyrste lod tusinde kugler flyve imod ham,</span> 
    <span id="f000076">men kuglerne faldt som hagl tilbage fra englens skinnende vinger.</span> 
    <span id="f000077">En bloddråbe,</span> 
    <span id="f000078">kun en eneste,</span> 
    <span id="f000079">dryppede fra den hvide vingefjer,</span> 
    <span id="f000080">og denne dråbe faldt på skibet,</span> 
    <span id="f000081">hvori fyrsten sad.</span> 
    <span id="f000082">Den brændte sig fast,</span> 
    <span id="f000083">den tyngede som tusinde centner bly og rev skibet i styrtende fart ned mod jorden.</span> 
    <span id="f000084">Ørnenes stærke vinger knækkedes,</span> 
    <span id="f000085">vinden susede om fyrstens hoved,</span> 
    <span id="f000086">og skyerne rundt om,</span> 
    <span id="f000087">de var jo skabt af de afbrændte byer,</span> 
    <span id="f000088">formede sig i truende skikkelser,</span> 
    <span id="f000089">som milestore krebs,</span> 
    <span id="f000090">der strakte deres stærke klo ud efter ham,</span> 
    <span id="f000091">som rullende klippestykker og ildspyende drager.</span> 
    <span id="f000092">Halvt død lå han i skibet,</span> 
    <span id="f000093">der til sidst blev hængende mellem skovens tykke trægrene.</span></p> 
   <p><span id="f000094">"Jeg vil besejre Gud!" sagde han,</span> 
    <span id="f000095">"jeg har svoret det,</span> 
    <span id="f000096">min vilje skal ske!" og han lod i syv år bygge kunstige skibe,</span> 
    <span id="f000097">til at gennemfare luften med,</span> 
    <span id="f000098">han lod smede lynstråler af det hårdeste stål,</span> 
    <span id="f000099">thi han ville sprænge himlens befæstning.</span> 
    <span id="f000100">Fra alle sine lande samlede han store krigshære,</span> 
    <span id="f000101">de bedækkede en omkreds af flere mil,</span> 
    <span id="f000102">da de stod opstillet mand ved mand.</span> 
    <span id="f000103">De besteg de kunstige skibe,</span> 
    <span id="f000104">kongen selv nærmede sig sit,</span> 
    <span id="f000105">da udsendte Gud en myggesværm,</span> 
    <span id="f000106">en eneste lille myggesværm,</span> 
    <span id="f000107">den surrede om kongen og stak hans ansigt og hænder.</span> 
    <span id="f000108">Han drog i harme sit sværd,</span> 
    <span id="f000109">men slog kun i den tomme luft,</span> 
    <span id="f000110">myggene kunne han ikke ramme.</span> 
    <span id="f000111">Da bød han at der skulle bringes kostelige tæpper.</span> 
    <span id="f000112">Disse måtte man vikle om ham,</span> 
    <span id="f000113">der kunne ingen myg trænge igennem med sin brod,</span> 
    <span id="f000114">og man gjorde,</span> 
    <span id="f000115">som han bød,</span> 
    <span id="f000116">men én eneste myg satte sig på det inderste tæppe,</span> 
    <span id="f000117">den krøb ind i kongens øre og stak ham dér.</span> 
    <span id="f000118">Det brændte som ild,</span> 
    <span id="f000119">giften slog op i hans hjerne,</span> 
    <span id="f000120">han rev sig løs,</span> 
    <span id="f000121">sled tæpperne af sig,</span> 
    <span id="f000122">sønderrev sine klæder og dansede nøgen for de rå,</span> 
    <span id="f000123">vilde soldater,</span> 
    <span id="f000124">som nu spottede den gale fyrste,</span> 
    <span id="f000125">der ville bestorme Gud og straks var overvundet af en eneste lille myg.</span></p> 
   <hr class="sepBar"/>
   <p class="navBar">
    <a href="p005.xhtml#audio">[Previous]</a>
    <a href="playlist.xhtml#track06">[Contents]</a>
    <a href="#audio">[Top]</a>
    <a href="p007.xhtml#audio">[Next]</a>
   </p>
   <hr class="sepBar"/>
  </section>


 </body>
</html>