<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="da" xml:lang="da">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p009.xhtml#audio">[Previous]</a>
    <a href="playlist.xhtml#track10">[Contents]</a>
    <a href="p011.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">Om årtusinder</span></h1> 
   <p><span id="f000002">Ja,</span> 
    <span id="f000003">om årtusinder kommer de på dampens vinger igennem luften hen over verdenshavet!</span> 
    <span id="f000004">Amerikas unge beboere gæster det gamle Europa.</span> 
    <span id="f000005">De kommer til mindesmærkerne her og til de da synkende stæder,</span> 
    <span id="f000006">således som vi i vor tid drager til Sydasiens hensmuldrende herligheder.</span></p> 
   <p><span id="f000007">Om årtusinder kommer de!</span></p> 
   <p><span id="f000008">Themsen,</span> 
    <span id="f000009">Donau,</span> 
    <span id="f000010">Rhinen ruller endnu;</span> 
    <span id="f000011">Mont Blanc står med snetop,</span> 
    <span id="f000012">nordlysene skinner over Nordens lande,</span> 
    <span id="f000013">men slægt på slægt er støv,</span> 
    <span id="f000014">rækker af øjeblikkets mægtige glemte,</span> 
    <span id="f000015">som de der nu alt slumrer i højen,</span> 
    <span id="f000016">hvor den velhavende melhandler,</span> 
    <span id="f000017">på hvis grund den er,</span> 
    <span id="f000018">tømrer sig en bænk for at sidde og se ud over den flade,</span> 
    <span id="f000019">bølgende kornmark.</span></p> 
   <p><span id="f000020">"Til Europa!" lyder det hos Amerikas unge slægt - "til fædrenes land,</span> 
    <span id="f000021">mindernes og fantasiens dejlige land,</span> 
    <span id="f000022">Europa!"</span></p> 
   <p><span id="f000023">Luftskibet kommer;</span> 
    <span id="f000024">det er overfyldt med rejsende,</span> 
    <span id="f000025">thi farten er hurtigere end til søs;</span> 
    <span id="f000026">den elektromagnetiske tråd under verdenshavet har allerede telegraferet,</span> 
    <span id="f000027">hvor stor luftkaravanen er.</span> 
    <span id="f000028">Alt øjnes Europa,</span> 
    <span id="f000029">det er Irlands kyster der ses,</span> 
    <span id="f000030">men passagererne sover endnu;</span> 
    <span id="f000031">de vil først vækkes,</span> 
    <span id="f000032">når de er over England;</span> 
    <span id="f000033">dér betræder de Europas jord i Shakespeares land,</span> 
    <span id="f000034">som det hedder hos åndens sønner;</span> 
    <span id="f000035">politikkens land,</span> 
    <span id="f000036">maskinernes land,</span> 
    <span id="f000037">er der andre der kalder det.</span></p> 
   <p><span id="f000038">En hel dag bliver opholdet her,</span> 
    <span id="f000039">så meget tid har den travle slægt at give det store England og Skotland.</span></p> 
   <p><span id="f000040">Farten går under kanaltunnelen til Frankrig,</span> 
    <span id="f000041">Karl den Stores og Napoleons land,</span> 
    <span id="f000042">Molière nævnes,</span> 
    <span id="f000043">de lærde taler om en klassisk og romantisk skole i den fjerne oldtid og der jubles for helte,</span> 
    <span id="f000044">skjalde og videnskabsmænd,</span> 
    <span id="f000045">som vor tid ikke kender,</span> 
    <span id="f000046">men som skal fødes på Europas krater:</span> 
    <span id="f000047">Paris.</span></p> 
   <p><span id="f000048">Luftdamperen flyver hen over det land,</span> 
    <span id="f000049">hvorfra Columbus gik ud,</span> 
    <span id="f000050">hvor Cortez blev født,</span> 
    <span id="f000051">og hvor Calderon sang dramaer i bølgende vers;</span> 
    <span id="f000052">dejlige sortøjede kvinder bygger og bor endnu i de blomstrende dale,</span> 
    <span id="f000053">og i ældgamle sange nævnes Cid og Alhambra.</span></p> 
   <p><span id="f000054">Gennem luften,</span> 
    <span id="f000055">over havet til Italien,</span> 
    <span id="f000056">hen hvor det gamle evige Roma lå;</span> 
    <span id="f000057">det er udslettet,</span> 
    <span id="f000058">Campagnen en ørk;</span> 
    <span id="f000059">af Peterskirken vises der en ensomstående murrest,</span> 
    <span id="f000060">men man tvivler om dens ægthed.</span></p> 
   <p><span id="f000061">Til Grækenland,</span> 
    <span id="f000062">for at sove en nat i det rige hotel højt på Olympens top,</span> 
    <span id="f000063">så har man været der;</span> 
    <span id="f000064">farten går mod Bosporus,</span> 
    <span id="f000065">for dér i nogle timer at hvile ud og se det sted,</span> 
    <span id="f000066">hvor Byzanz lå;</span> 
    <span id="f000067">fattige fiskere spænder deres net der,</span> 
    <span id="f000068">hvor sagnet fortæller om haremets have i tyrkernes tid.</span></p> 
   <p><span id="f000069">Rester af mægtige byer ved den stærke Donau,</span> 
    <span id="f000070">byer,</span> 
    <span id="f000071">vor tid ikke kendte,</span> 
    <span id="f000072">flyves der hen over,</span> 
    <span id="f000073">men dér og dér – mindernes rige stæder,</span> 
    <span id="f000074">de,</span> 
    <span id="f000075">som kommer,</span> 
    <span id="f000076">de,</span> 
    <span id="f000077">som tiden føder – dér og dér daler luftkaravanen og løfter sig igen.</span></p> 
   <p><span id="f000078">Dernede ligger Tyskland – som engang omspændtes med det tætteste net af jernbaner og kanaler – landene,</span> 
    <span id="f000079">hvor Luther talte,</span> 
    <span id="f000080">Goethe sang,</span> 
    <span id="f000081">og hvor Mozart i sin tid bar tonernes scepter!</span> 
    <span id="f000082">Store navne lyste i videnskab og kunst,</span> 
    <span id="f000083">navne,</span> 
    <span id="f000084">vi ikke kender.</span> 
    <span id="f000085">Én dags ophold i Tyskland og én dag for Norden,</span> 
    <span id="f000086">for Ørsteds og for Linnés fædreland og Norge,</span> 
    <span id="f000087">de gamle heltes og de unge nordmænds land.</span> 
    <span id="f000088">Island tages på hjemfarten;</span> 
    <span id="f000089">Geysir koger ikke længere,</span> 
    <span id="f000090">Hekla er slukket,</span> 
    <span id="f000091">men som sagas evige stentavle står den stærke klippeø i det brusende hav!</span></p> 
   <p><span id="f000092">"I Europa er meget at se!" siger den unge amerikaner;</span> 
    <span id="f000093">"og vi har set det i otte dage,</span> 
    <span id="f000094">og det lader sig gøre,</span> 
    <span id="f000095">som den store rejsende" – et navn nævnes,</span> 
    <span id="f000096">der hører til deres samtid – "har vist i sit berømte værk:</span> 
    <span id="f000097">'Europa set i otte dage'."</span></p> 
   <hr class="sepBar"/>
   <p class="navBar">
    <a href="p009.xhtml#audio">[Previous]</a>
    <a href="playlist.xhtml#track10">[Contents]</a>
    <a href="#audio">[Top]</a>
    <a href="p011.xhtml#audio">[Next]</a>
   </p>
   <hr class="sepBar"/>
  </section>


 </body>
</html>