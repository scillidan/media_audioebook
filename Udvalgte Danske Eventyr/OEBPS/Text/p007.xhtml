<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="da" xml:lang="da">
 <head>
  <meta http-equiv="default-style" content="text/html; charset=utf-8"/>
  <link rel="stylesheet" href="../Styles/style.css" type="text/css"/>
  <title></title>
 </head>
 <body>
  <section epub:type="bodymatter chapter">
   <hr id="audio" class="sepBar"/>
   <p class="navBar">
    <a href="p006.xhtml#audio">[Previous]</a>
    <a href="playlist.xhtml#track07">[Contents]</a>
    <a href="p008.xhtml#audio">[Next]</a>
   </p>
   <hr class="sepBar"/>
   <h1 class="chapterTitle"><span id="f000001">Skyggen</span></h1> 
   <p><span id="f000002">I de hede lande,</span> 
    <span id="f000003">der kan rigtignok solen brænde!</span> 
    <span id="f000004">Folk blive ganske mahognibrune;</span> 
    <span id="f000005">ja i de allerhedeste lande brændes de til negre,</span> 
    <span id="f000006">men det var nu kun til de hede lande,</span> 
    <span id="f000007">en lærd mand var kommet fra de kolde;</span> 
    <span id="f000008">der troede han nu at han kunne løbe om,</span> 
    <span id="f000009">ligesom derhjemme,</span> 
    <span id="f000010">jo det blev han snart vænnet fra.</span> 
    <span id="f000011">Han og alle fornuftige folk måtte blive inde,</span> 
    <span id="f000012">vinduesskodder og døre forblev lukkede den hele dag;</span> 
    <span id="f000013">det så ud som hele huset sov eller der var ingen hjemme.</span> 
    <span id="f000014">Den smalle gade med de høje huse,</span> 
    <span id="f000015">hvor han boede,</span> 
    <span id="f000016">var nu også bygget således at solskinnet fra morgen til aften måtte ligge der,</span> 
    <span id="f000017">det var virkeligt ikke til at holde ud!</span> 
    <span id="f000018">– Den lærde mand fra de kolde lande,</span> 
    <span id="f000019">det var en ung mand,</span> 
    <span id="f000020">en klog mand,</span> 
    <span id="f000021">han syntes,</span> 
    <span id="f000022">han sad i en gloende ovn;</span> 
    <span id="f000023">det tog på ham,</span> 
    <span id="f000024">han blev ganske mager,</span> 
    <span id="f000025">selv hans skygge krøb ind,</span> 
    <span id="f000026">den blev meget mindre end hjemme,</span> 
    <span id="f000027">solen tog også på den.</span> 
    <span id="f000028">– De levede først op om aftnen,</span> 
    <span id="f000029">når solen var nede.</span></p> 
   <p><span id="f000030">Det var ordentlig en fornøjelse at se på;</span> 
    <span id="f000031">så snart lyset blev bragt ind i stuen,</span> 
    <span id="f000032">strakte skyggen sig helt op ad væggen,</span> 
    <span id="f000033">ja sågar hen ad loftet,</span> 
    <span id="f000034">så lang gjorde den sig,</span> 
    <span id="f000035">den måtte strække sig for at komme til kræfter.</span> 
    <span id="f000036">Den lærde gik ud på altanen,</span> 
    <span id="f000037">for at strække sig der,</span> 
    <span id="f000038">og alt som stjernerne kom frem i den dejlige klare luft,</span> 
    <span id="f000039">var det for ham,</span> 
    <span id="f000040">som kom han til live igen.</span> 
    <span id="f000041">På alle altaner i gaden,</span> 
    <span id="f000042">og i de varme lande har hvert vindue en altan,</span> 
    <span id="f000043">kom folk frem,</span> 
    <span id="f000044">for luft må man have,</span> 
    <span id="f000045">selv om man er vant til at være mahogni!</span> 
    <span id="f000046">Der blev så levende oppe og nede.</span> 
    <span id="f000047">Skomagere og skræddere,</span> 
    <span id="f000048">alle folk flyttede ud på gaden,</span> 
    <span id="f000049">der kom bord og stol,</span> 
    <span id="f000050">og lyset brændte,</span> 
    <span id="f000051">ja over tusind lys brændte,</span> 
    <span id="f000052">og den ene talte og den anden sang,</span> 
    <span id="f000053">og folk spadserede,</span> 
    <span id="f000054">vognene kørte,</span> 
    <span id="f000055">æslerne gik:</span> 
    <span id="f000056">klingelingeling!</span> 
    <span id="f000057">de har klokker på;</span> 
    <span id="f000058">der blev lig begravet med salmesang,</span> 
    <span id="f000059">gadedrengene skød med troldkællinger,</span> 
    <span id="f000060">og kirkeklokkerne ringede,</span> 
    <span id="f000061">jo der var rigtignok levende nede i gaden.</span> 
    <span id="f000062">Kun i det ene hus,</span> 
    <span id="f000063">som lå lige over for hvor den fremmede lærde mand boede,</span> 
    <span id="f000064">var der ganske stille;</span> 
    <span id="f000065">og dog boede der nogen,</span> 
    <span id="f000066">for der stod på altanen blomster,</span> 
    <span id="f000067">de groede så dejligt i den solhede,</span> 
    <span id="f000068">og det kunne de ikke,</span> 
    <span id="f000069">uden at de blev vandet,</span> 
    <span id="f000070">og nogen måtte jo vande dem;</span> 
    <span id="f000071">folk måtte der være.</span> 
    <span id="f000072">Døren derovre kom også halv op ud på aftnen,</span> 
    <span id="f000073">men der var mørkt derinde,</span> 
    <span id="f000074">i det mindste i det forreste værelse,</span> 
    <span id="f000075">dybere inde fra lød musik.</span> 
    <span id="f000076">Den fremmede lærde mand syntes,</span> 
    <span id="f000077">den var ganske mageløs,</span> 
    <span id="f000078">men det kunne nu også gerne være at han kun bildte sig det ind,</span> 
    <span id="f000079">for han fandt alting mageløst derude i de varme lande,</span> 
    <span id="f000080">når der kun ingen sol havde været.</span> 
    <span id="f000081">Den fremmedes vært sagde at han ikke vidste,</span> 
    <span id="f000082">hvem der havde lejet genboens hus,</span> 
    <span id="f000083">man så jo ingen folk og hvad musikken angik,</span> 
    <span id="f000084">syntes han,</span> 
    <span id="f000085">at den var gruelig kedelig.</span> 
    <span id="f000086">"Det er ligesom om en sad og øvede sig på et stykke,</span> 
    <span id="f000087">han ikke kan komme ud af,</span> 
    <span id="f000088">altid det samme stykke.</span> 
    <span id="f000089">'Jeg får det dog ud!' siger han nok,</span> 
    <span id="f000090">men han får det dog ikke ud hvor længe han spiller."</span></p> 
   <p><span id="f000091">En nat vågnede den fremmede,</span> 
    <span id="f000092">han sov for åben altandør,</span> 
    <span id="f000093">gardinet foran den løftede sig i vinden,</span> 
    <span id="f000094">og han syntes at der kom en forunderlig glans fra genboens altan,</span> 
    <span id="f000095">alle blomsterne skinnede som flammer,</span> 
    <span id="f000096">i de dejligste farver,</span> 
    <span id="f000097">og midt imellem blomsterne stod en slank,</span> 
    <span id="f000098">yndig jomfru,</span> 
    <span id="f000099">det var som om også hun lyste;</span> 
    <span id="f000100">det skar ham virkeligt i øjnene,</span> 
    <span id="f000101">han lukkede dem nu også så forfærdelig meget op og kom lige af søvnen;</span> 
    <span id="f000102">i et spring var han på gulvet,</span> 
    <span id="f000103">ganske sagte kom han bag gardinet,</span> 
    <span id="f000104">men jomfruen var borte,</span> 
    <span id="f000105">glansen var borte;</span> 
    <span id="f000106">blomsterne skinnede slet ikke,</span> 
    <span id="f000107">men stod meget godt,</span> 
    <span id="f000108">som altid;</span> 
    <span id="f000109">døren var på klem,</span> 
    <span id="f000110">og dybt inde klang musikken så blød og dejlig,</span> 
    <span id="f000111">man kunne ordentlig falde hen i søde tanker derved.</span> 
    <span id="f000112">Det var dog ligesom en trolddom og hvem boede der?</span> 
    <span id="f000113">Hvor var den egentlige indgang?</span> 
    <span id="f000114">Hele stueetagen var butik ved butik,</span> 
    <span id="f000115">og der kunne folk jo dog ikke altid løbe igennem.</span></p> 
   <p><span id="f000116">En aften sad den fremmede ude på sin altan,</span> 
    <span id="f000117">inde i stuen bag ved ham brændte lyset,</span> 
    <span id="f000118">og så var det jo ganske naturligt at skyggen af ham gik over på genboens væg;</span> 
    <span id="f000119">ja der sad den lige overfor mellem blomsterne på altanen;</span> 
    <span id="f000120">og når den fremmede rørte sig,</span> 
    <span id="f000121">så rørte skyggen sig også,</span> 
    <span id="f000122">for det gør den.–</span></p> 
   <p><span id="f000123">"Jeg tror min skygge er det eneste levende,</span> 
    <span id="f000124">man ser derovre!" sagde den lærde mand.</span> 
    <span id="f000125">"Se hvor net den sidder mellem blomsterne,</span> 
    <span id="f000126">døren står på klem,</span> 
    <span id="f000127">nu skulle skyggen være så snild og gå indenfor,</span> 
    <span id="f000128">se sig om,</span> 
    <span id="f000129">og så komme og fortælle mig hvad den havde set!</span> 
    <span id="f000130">ja du skulle gøre gavn!" sagde han i spøg!</span> 
    <span id="f000131">"Vær så god at træde indenfor!</span> 
    <span id="f000132">nå!</span> 
    <span id="f000133">går du?" og så nikkede han til skyggen og skyggen nikkede igen.</span> 
    <span id="f000134">"Ja så gå,</span> 
    <span id="f000135">men bliv ikke borte!" og den fremmede rejste sig og hans skygge ovre på genboens altan rejste sig også;</span> 
    <span id="f000136">og den fremmede drejede sig og skyggen drejede sig også;</span> 
    <span id="f000137">ja dersom nogen ordentligt havde lagt mærke dertil,</span> 
    <span id="f000138">da havde de tydeligt kunnet se,</span> 
    <span id="f000139">at skyggen gik ind af den halvåbne altandør hos genboen,</span> 
    <span id="f000140">lige idet den fremmede gik ind i sin stue og lod det lange gardin falde ned efter sig.</span></p> 
   <p><span id="f000141">Næste morgen gik den lærde mand ud for at drikke kaffe og læse aviser.</span> 
    <span id="f000142">"Hvad er det?" sagde han,</span> 
    <span id="f000143">da han kom ud i solskinnet,</span> 
    <span id="f000144">"jeg har jo ingen skygge!</span> 
    <span id="f000145">så er den virkelig gået i aftes og ikke kommet igen;</span> 
    <span id="f000146">det er noget kedeligt noget!"</span></p> 
   <p><span id="f000147">Og det ærgrede ham,</span> 
    <span id="f000148">men ikke så meget fordi at skyggen var borte,</span> 
    <span id="f000149">men fordi han vidste,</span> 
    <span id="f000150">at der var en historie tíl om en mand uden skygge,</span> 
    <span id="f000151">den kendte jo alle folk hjemme i de kolde lande,</span> 
    <span id="f000152">og kom nu den lærde mand der og fortalte sin,</span> 
    <span id="f000153">så ville de sige,</span> 
    <span id="f000154">at han gik og lignede efter,</span> 
    <span id="f000155">og det behøvede han ikke.</span> 
    <span id="f000156">Han ville derfor slet ikke tale derom,</span> 
    <span id="f000157">og det var fornuftigt tænkt.</span></p> 
   <p><span id="f000158">Om aftnen gik han ud på sin altan igen,</span> 
    <span id="f000159">lyset havde han meget rigtig sat bag ved sig,</span> 
    <span id="f000160">for han vidste at skyggen vil altid have sin herre til skærm,</span> 
    <span id="f000161">men han kunne ikke lokke den;</span> 
    <span id="f000162">han gjorde sig lille,</span> 
    <span id="f000163">han gjorde sig stor,</span> 
    <span id="f000164">men der var ingen skygge,</span> 
    <span id="f000165">der kom ingen!</span> 
    <span id="f000166">Han sagde:</span> 
    <span id="f000167">hm!</span> 
    <span id="f000168">hm!</span> 
    <span id="f000169">men det hjalp ikke.</span></p> 
   <p><span id="f000170">Ærgerligt var det,</span> 
    <span id="f000171">men i de varme lande der vokser nu alting så gesvindt,</span> 
    <span id="f000172">og efter otte dages forløb mærkede han,</span> 
    <span id="f000173">til sin store fornøjelse,</span> 
    <span id="f000174">at der voksede ham en ny skygge ud fra benene,</span> 
    <span id="f000175">når han kom i solskin,</span> 
    <span id="f000176">roden måtte været blevet siddende.</span> 
    <span id="f000177">Efter tre uger havde han en ganske tålelig skygge,</span> 
    <span id="f000178">der,</span> 
    <span id="f000179">da han begav sig hjem til de nordlige lande,</span> 
    <span id="f000180">voksede på rejsen mere og mere,</span> 
    <span id="f000181">så at den til sidst var så lang og så stor at det halve var nok.</span></p> 
   <p><span id="f000182">Så kom den lærde mand hjem og han skrev bøger om hvad der var sandt i verden,</span> 
    <span id="f000183">og om hvad der var godt og hvad der var smukt,</span> 
    <span id="f000184">og der gik dage og der gik år;</span> 
    <span id="f000185">der gik mange år.</span></p> 
   <p><span id="f000186">Da sidder han en aften i sin stue og så banker det ganske sagte på døren.</span></p> 
   <p><span id="f000187">"Kom ind!" siger han,</span> 
    <span id="f000188">men der kom ingen;</span> 
    <span id="f000189">så lukker han op og der stod for ham sådan et overordentligt magert menneske,</span> 
    <span id="f000190">så han blev ganske underlig.</span> 
    <span id="f000191">Forresten var mennesket særdeles fint klædt på,</span> 
    <span id="f000192">det måtte være en fornem mand.</span></p> 
   <p><span id="f000193">"Hvem har jeg den ære at tale med?" spurgte den lærde.</span></p> 
   <p><span id="f000194">"Ja det tænkte jeg nok!" sagde den fine mand,</span> 
    <span id="f000195">"at De ikke kendte mig!</span> 
    <span id="f000196">jeg er blevet så meget legeme,</span> 
    <span id="f000197">jeg har ordentlig fået kød og klæder.</span> 
    <span id="f000198">De har nok aldrig tænkt at se mig i sådan en velmagt.</span> 
    <span id="f000199">Kender De ikke Deres gamle skygge?</span> 
    <span id="f000200">Ja De har vist ikke troet at jeg mere kom igen.</span> 
    <span id="f000201">Mig er det gået særdeles vel siden jeg sidst var hos Dem,</span> 
    <span id="f000202">jeg er i alle henseender blevet meget formuende!</span> 
    <span id="f000203">skal jeg købe mig fri fra tjenesten,</span> 
    <span id="f000204">så kan jeg!" og så raslede han med et helt bundt kostbare signeter,</span> 
    <span id="f000205">som hang ved uret,</span> 
    <span id="f000206">og han stak sin hånd ind i den tykke guldkæde,</span> 
    <span id="f000207">han bar om halsen;</span> 
    <span id="f000208">nej hvor alle fingrene glimrede med diamants ringe!</span> 
    <span id="f000209">og det var altsammen virkeligt.</span></p> 
   <p><span id="f000210">"Nej,</span> 
    <span id="f000211">jeg kan ikke komme til mig selv!" sagde den lærde mand,</span> 
    <span id="f000212">"hvad er dog alt det!"</span></p> 
   <p><span id="f000213">"Ja noget almindeligt er det ikke!" sagde skyggen,</span> 
    <span id="f000214">"men De selv hører jo heller ikke til det almindelige,</span> 
    <span id="f000215">og jeg,</span> 
    <span id="f000216">det ved De nok,</span> 
    <span id="f000217">har fra barnsben trådt i Deres fodspor.</span> 
    <span id="f000218">Så snart De fandt,</span> 
    <span id="f000219">jeg var moden til at gå alene ud i verden,</span> 
    <span id="f000220">gik jeg min egen vej;</span> 
    <span id="f000221">jeg er i de allerbrillanteste omstændigheder,</span> 
    <span id="f000222">men der kom en slags længsel over mig efter engang at se Dem før De dør,</span> 
    <span id="f000223">De skal jo dø!</span> 
    <span id="f000224">jeg ville også gerne gense disse lande,</span> 
    <span id="f000225">for man holder dog altid af fædrelandet!</span> 
    <span id="f000226">– Jeg ved De har fået en anden skygge igen,</span> 
    <span id="f000227">har jeg noget at betale til den eller Dem?</span> 
    <span id="f000228">De vil bare være så god at sige det."</span></p> 
   <p><span id="f000229">"Nej,</span> 
    <span id="f000230">er det virkelig dig!" sagde den lærde mand,</span> 
    <span id="f000231">"det er dog højst mærkværdig!</span> 
    <span id="f000232">aldrig havde jeg troet at ens gamle skygge kunne komme igen som menneske!"</span></p> 
   <p><span id="f000233">"Sig mig hvad jeg har at betale!" sagde skyggen,</span> 
    <span id="f000234">"for jeg vil nødig stå i nogen slags gæld!"</span></p> 
   <p><span id="f000235">"Hvor kan du tale således!" sagde den lærde mand.</span> 
    <span id="f000236">"Hvad gæld er her at snakke om!</span> 
    <span id="f000237">vær så fri,</span> 
    <span id="f000238">som nogen!</span> 
    <span id="f000239">jeg glæder mig overordentlig ved din lykke!</span> 
    <span id="f000240">sid ned,</span> 
    <span id="f000241">gamle ven og fortæl mig bare lidt om hvorledes det er gået til,</span> 
    <span id="f000242">og hvad du så ovre hos genboens,</span> 
    <span id="f000243">der i de varme lande!" –</span></p> 
   <p><span id="f000244">"Ja,</span> 
    <span id="f000245">det skal jeg fortælle Dem," sagde skyggen og satte sig ned,</span> 
    <span id="f000246">"men så må De også love mig,</span> 
    <span id="f000247">at De aldrig til nogen her i byen,</span> 
    <span id="f000248">hvor De endogså træffer mig,</span> 
    <span id="f000249">siger at jeg har været Deres skygge!</span> 
    <span id="f000250">jeg har i sinde at forlove mig;</span> 
    <span id="f000251">jeg kan føde mere end én familie!" –</span></p> 
   <p><span id="f000252">"Vær ganske rolig!" sagde den lærde mand,</span> 
    <span id="f000253">"jeg skal ikke sige nogen hvem du egentlig er!</span> 
    <span id="f000254">her er min hånd!</span> 
    <span id="f000255">jeg lover det og en mand et ord!"</span></p> 
   <p><span id="f000256">"Et ord en skygge!" sagde skyggen,</span> 
    <span id="f000257">og således måtte den jo tale.</span></p> 
   <p><span id="f000258">Det var ellers virkelig ganske mærkværdigt hvor meget menneske den var;</span> 
    <span id="f000259">ganske sortklædt var den og i det allerfineste sorte klæde,</span> 
    <span id="f000260">lakerede støvler,</span> 
    <span id="f000261">og hat der kunne smække sammen,</span> 
    <span id="f000262">så at den blev bar pul og skygge,</span> 
    <span id="f000263">ikke at tale om hvad vi allerede ved her var,</span> 
    <span id="f000264">signeter,</span> 
    <span id="f000265">guldhalskæde og diamantringe;</span> 
    <span id="f000266">jo,</span> 
    <span id="f000267">skyggen var overordentlig godt klædt på,</span> 
    <span id="f000268">og det var just det,</span> 
    <span id="f000269">som gjorde at den var ganske et menneske.</span></p> 
   <p><span id="f000270">"Nu skal jeg fortælle!" sagde skyggen,</span> 
    <span id="f000271">og så satte den sine ben med de lakerede støvler så hårdt,</span> 
    <span id="f000272">den kunne,</span> 
    <span id="f000273">ned på ærmet af den lærde mands nye skygge,</span> 
    <span id="f000274">der lå som en puddelhund ved hans fødder,</span> 
    <span id="f000275">og det var nu enten af hovmod eller måske for at få den til at hænge ved;</span> 
    <span id="f000276">og den liggende skygge,</span> 
    <span id="f000277">holdt sig så stille og rolig,</span> 
    <span id="f000278">for ret at høre efter;</span> 
    <span id="f000279">den ville nok vide hvorledes man således kunne komme løs og tjene sig op til sin egen herre.</span></p> 
   <p><span id="f000280">"Ved De,</span> 
    <span id="f000281">hvem der boede i genboens hus?" sagde skyggen,</span> 
    <span id="f000282">"det var den dejligste af alle,</span> 
    <span id="f000283">det var poesien!</span> 
    <span id="f000284">jeg var der i tre uger og det er lige så virkende,</span> 
    <span id="f000285">som om man levede i tre tusind år og læste alt hvad der var digtet og skrevet,</span> 
    <span id="f000286">for det siger jeg og det er rigtigt.</span> 
    <span id="f000287">Jeg har set alt og jeg ved alt!"</span></p> 
   <p><span id="f000288">"Poesien!" råbte den lærde mand!</span> 
    <span id="f000289">"ja,</span> 
    <span id="f000290">ja – hun er tit eremit i de store byer!</span> 
    <span id="f000291">Poesien!</span> 
    <span id="f000292">ja jeg har set hende et eneste kort øjeblik,</span> 
    <span id="f000293">men søvnen sad mig i øjnene!</span> 
    <span id="f000294">hun stod på altanen og skinnede som nordlyset skinner!</span> 
    <span id="f000295">Fortæl,</span> 
    <span id="f000296">fortæl!</span> 
    <span id="f000297">Du var på altanen,</span> 
    <span id="f000298">du gik ind ad døren og så -!"</span></p> 
   <p><span id="f000299">"Så var jeg i forgemakket!" sagde skyggen.</span> 
    <span id="f000300">"De har altid siddet og set over til forgemakket.</span> 
    <span id="f000301">Der var slet intet lys,</span> 
    <span id="f000302">der var en slags tusmørke,</span> 
    <span id="f000303">men den ene dør stod åben ligefor den anden i en lang række stuer og sale;</span> 
    <span id="f000304">og der var lyst op,</span> 
    <span id="f000305">jeg var rent blevet slået ihjel af lys,</span> 
    <span id="f000306">var jeg kommet helt ind til jomfruen;</span> 
    <span id="f000307">men jeg var besindig,</span> 
    <span id="f000308">jeg gav mig tid og det skal man gøre!"</span></p> 
   <p><span id="f000309">"Og hvad så du så?" spurgte den lærde mand.</span></p> 
   <p><span id="f000310">"Jeg så alting,</span> 
    <span id="f000311">og jeg skal fortælle Dem det,</span> 
    <span id="f000312">men,</span> 
    <span id="f000313">– det er slet ingen stolthed af mig,</span> 
    <span id="f000314">men – som fri og med de kundskaber jeg har,</span> 
    <span id="f000315">ikke at tale om min gode stilling,</span> 
    <span id="f000316">mine fortræffelige omstændigheder,</span> 
    <span id="f000317">– så ønskede jeg gerne at De ville sige De til mig!"</span></p> 
   <p><span id="f000318">"Om forladelse!" sagde den lærde mand,</span> 
    <span id="f000319">"det er gammel vane,</span> 
    <span id="f000320">som sidder fast!</span> 
    <span id="f000321">– De har fuldkommen ret!</span> 
    <span id="f000322">og jeg skal huske det!</span> 
    <span id="f000323">men nu fortæller De mig alt hvad De så!"</span></p> 
   <p><span id="f000324">"Alting!" sagde skyggen,</span> 
    <span id="f000325">"for jeg så alt og jeg ved alt!"</span></p> 
   <p><span id="f000326">"Hvorledes så der ud i de inderste sale?" spurgte den lærde mand.</span> 
    <span id="f000327">"Var der som i den friske skov?</span> 
    <span id="f000328">Var der som i en hellig kirke?</span> 
    <span id="f000329">Var salene som den stjerneklare himmel,</span> 
    <span id="f000330">når man står på de høje bjerge?"</span></p> 
   <p><span id="f000331">"Alting var der!" sagde skyggen.</span> 
    <span id="f000332">"Jeg gik jo ikke ganske helt ind,</span> 
    <span id="f000333">jeg blev i det forreste værelse i tusmørket,</span> 
    <span id="f000334">men der stod jeg særdeles godt,</span> 
    <span id="f000335">jeg så alting og jeg ved alting!</span> 
    <span id="f000336">Jeg har været ved poesiens hof,</span> 
    <span id="f000337">i forgemakket."</span></p> 
   <p><span id="f000338">"Men hvad så De?</span> 
    <span id="f000339">Gik gennem de store sale alle oldtidens guder?</span> 
    <span id="f000340">Kæmpede dér de gamle helte?</span> 
    <span id="f000341">Legede søde børn og fortalte deres drømme?"</span></p> 
   <p><span id="f000342">"Jeg siger Dem,</span> 
    <span id="f000343">jeg var der og De begriber,</span> 
    <span id="f000344">jeg så alting,</span> 
    <span id="f000345">hvad der var at se!</span> 
    <span id="f000346">havde De kommet derover,</span> 
    <span id="f000347">var De ikke blevet menneske,</span> 
    <span id="f000348">men det blev jeg!</span> 
    <span id="f000349">og tillige lærte jeg at kende min inderste natur,</span> 
    <span id="f000350">mit medfødte,</span> 
    <span id="f000351">det familieskab,</span> 
    <span id="f000352">jeg havde med poesien.</span> 
    <span id="f000353">Ja den gang jeg var hos Dem,</span> 
    <span id="f000354">tænkte jeg ikke over det,</span> 
    <span id="f000355">men altid,</span> 
    <span id="f000356">De ved det,</span> 
    <span id="f000357">når sol gik op og sol gik ned,</span> 
    <span id="f000358">blev jeg så underlig stor;</span> 
    <span id="f000359">i måneskin var jeg næsten ved at være tydeligere end De selv;</span> 
    <span id="f000360">jeg forstod ikke den gang min natur,</span> 
    <span id="f000361">i forgemakket gik det op for mig!</span> 
    <span id="f000362">jeg blev menneske!</span> 
    <span id="f000363">– Moden kom jeg ud,</span> 
    <span id="f000364">men De var ikke længere i de varme lande;</span> 
    <span id="f000365">jeg skammede mig som menneske ved at gå som jeg gik,</span> 
    <span id="f000366">jeg trængte til støvler,</span> 
    <span id="f000367">til klæder,</span> 
    <span id="f000368">til hele denne menneskefernis,</span> 
    <span id="f000369">som gør et menneske kendeligt.</span> 
    <span id="f000370">– Jeg tog vej,</span> 
    <span id="f000371">ja,</span> 
    <span id="f000372">Dem siger jeg det,</span> 
    <span id="f000373">De sætter det jo ikke i nogen bog,</span> 
    <span id="f000374">jeg tog vej til kagekonens skørt,</span> 
    <span id="f000375">under det skjulte jeg mig;</span> 
    <span id="f000376">konen tænkte ikke på hvor meget hun gemte;</span> 
    <span id="f000377">først om aftnen gik jeg ud;</span> 
    <span id="f000378">jeg løb om i måneskinnet på gaden;</span> 
    <span id="f000379">jeg gjorde mig lang op ad muren,</span> 
    <span id="f000380">det kilder så dejligt i ryggen!</span> 
    <span id="f000381">jeg løb op og jeg løb ned,</span> 
    <span id="f000382">kiggede ind af de højeste vinduer,</span> 
    <span id="f000383">ind i salen og på taget,</span> 
    <span id="f000384">jeg kiggede hvor ingen kunne kigge og jeg så hvad ingen andre så,</span> 
    <span id="f000385">hvad ingen skulle se!</span> 
    <span id="f000386">Det er i grunden en nedrig verden!</span> 
    <span id="f000387">jeg ville ikke være menneske,</span> 
    <span id="f000388">dersom det nu ikke engang var antaget at det var noget at være det!</span> 
    <span id="f000389">Jeg så det allerutænkeligste hos konerne,</span> 
    <span id="f000390">hos mændene,</span> 
    <span id="f000391">hos forældrene og hos de søde mageløse børn;</span> 
    <span id="f000392">– jeg så," sagde skyggen,</span> 
    <span id="f000393">"hvad ingen mennesker måtte vide,</span> 
    <span id="f000394">men hvad de alle sammen så gerne ville vide,</span> 
    <span id="f000395">ondt hos naboen.</span> 
    <span id="f000396">– Havde jeg skrevet en avis,</span> 
    <span id="f000397">den var blevet læst!</span> 
    <span id="f000398">men jeg skrev lige til personen selv,</span> 
    <span id="f000399">og der blev en forfærdelse i alle byer hvor jeg kom.</span> 
    <span id="f000400">De blev så bange for mig!</span> 
    <span id="f000401">og de holdt så overordentlig af mig.</span> 
    <span id="f000402">Professorerne gjorde mig til professor,</span> 
    <span id="f000403">skrædderne gav mig ny klæder,</span> 
    <span id="f000404">jeg er godt forsynet;</span> 
    <span id="f000405">møntmesteren slog mønt for mig,</span> 
    <span id="f000406">og konerne sagde,</span> 
    <span id="f000407">jeg var så køn!</span> 
    <span id="f000408">– og så blev jeg den mand jeg er!</span> 
    <span id="f000409">og nu siger jeg farvel;</span> 
    <span id="f000410">her er mit kort,</span> 
    <span id="f000411">jeg bor på solsiden og er altid hjemme i regnvejr!" og så gik skyggen.</span></p> 
   <p><span id="f000412">"Det var dog mærkeligt!" sagde den lærde mand.</span></p> 
   <p><span id="f000413">År og dag gik,</span> 
    <span id="f000414">så kom skyggen igen.</span></p> 
   <p><span id="f000415">"Hvorledes går det?" spurgte den.</span></p> 
   <p><span id="f000416">"Ak!" sagde den lærde mand,</span> 
    <span id="f000417">"jeg skriver om det sande og det gode og det skønne,</span> 
    <span id="f000418">men ingen bryder sig om at høre sligt,</span> 
    <span id="f000419">jeg er ganske fortvivlet,</span> 
    <span id="f000420">for jeg tager mig det så nær!"</span></p> 
   <p><span id="f000421">"Men det gør jeg ikke!" sagde skyggen,</span> 
    <span id="f000422">"jeg bliver fed,</span> 
    <span id="f000423">og det er det man skal se at blive!</span> 
    <span id="f000424">ja De forstår Dem ikke på verden.</span> 
    <span id="f000425">De bliver dårlig ved det.</span> 
    <span id="f000426">De må rejse!</span> 
    <span id="f000427">jeg gør en rejse til sommer;</span> 
    <span id="f000428">vil De med?</span> 
    <span id="f000429">Jeg gad nok have en rejsekammerat!</span> 
    <span id="f000430">vil De rejse med,</span> 
    <span id="f000431">som skygge?</span> 
    <span id="f000432">Det skal være mig en stor fornøjelse at have Dem med,</span> 
    <span id="f000433">jeg betaler rejsen!"</span></p> 
   <p><span id="f000434">"Det går vel vidt!" sagde den lærde mand.</span></p> 
   <p><span id="f000435">"Det er ligesom man tager det!" sagde skyggen.</span> 
    <span id="f000436">"De vil have grumme godt af at rejse!</span> 
    <span id="f000437">vil De være min skygge så skal De få alting frit på rejsen!"</span></p> 
   <p><span id="f000438">"Det er for galt!" sagde den lærde mand.</span></p> 
   <p><span id="f000439">"Men sådan er nu verden!" sagde skyggen,</span> 
    <span id="f000440">"og således bliver den!" og så gik skyggen.</span></p> 
   <p><span id="f000441">Den lærde mand havde det slet ikke godt,</span> 
    <span id="f000442">sorg og plage fulgte ham,</span> 
    <span id="f000443">og hvad han talte om det sande og det gode og det skønne,</span> 
    <span id="f000444">det var for de fleste ligesom roser for en ko!</span> 
    <span id="f000445">– han var ganske syg til sidst.</span></p> 
   <p><span id="f000446">"De ser virkelig ud ligesom en skygge!" sagde folk til ham,</span> 
    <span id="f000447">og det gøs i den lærde mand,</span> 
    <span id="f000448">for han tænkte ved det.</span></p> 
   <p><span id="f000449">"De skal tage til et bad!" sagde skyggen,</span> 
    <span id="f000450">som kom og besøgte ham,</span> 
    <span id="f000451">"der er ikke andet for!</span> 
    <span id="f000452">jeg vil tage Dem med for gammelt bekendtskabs skyld,</span> 
    <span id="f000453">jeg betaler rejsen og De gør beskrivelsen og er sådan lidt morsom for mig på vejen!</span> 
    <span id="f000454">jeg vil til et bad,</span> 
    <span id="f000455">mit skæg gror ikke ud som det skulle,</span> 
    <span id="f000456">der er også en sygdom,</span> 
    <span id="f000457">og skæg må man have!</span> 
    <span id="f000458">Vær De nu fornuftig og tag imod tilbuddet,</span> 
    <span id="f000459">vi rejser jo som kammerater!"</span></p> 
   <p><span id="f000460">Og så rejste de;</span> 
    <span id="f000461">skyggen var da herre og herren var da skygge;</span> 
    <span id="f000462">de kørte med hinanden,</span> 
    <span id="f000463">de red og gik sammen,</span> 
    <span id="f000464">side ved side,</span> 
    <span id="f000465">forud og bag efter,</span> 
    <span id="f000466">således som solen stod;</span> 
    <span id="f000467">skyggen vidste altid at holde sig på herrepladsen;</span> 
    <span id="f000468">og det tænkte den lærde mand nu ikke sådan over;</span> 
    <span id="f000469">han var et meget godt hjerte,</span> 
    <span id="f000470">og særdeles mild og venlig,</span> 
    <span id="f000471">og da sagde han en dag til skyggen:</span> 
    <span id="f000472">"Da vi nu således er blevet rejsekammerater,</span> 
    <span id="f000473">som vi er det og vi tillige er vokset op fra barndommen sammen,</span> 
    <span id="f000474">skal vi så ikke drikke dus,</span> 
    <span id="f000475">det er dog mere fortroligt!"</span></p> 
   <p><span id="f000476">"De siger noget!" sagde skyggen,</span> 
    <span id="f000477">som jo nu var den egentlige herre.</span> 
    <span id="f000478">"Det er meget ligefremt og velment sagt,</span> 
    <span id="f000479">jeg vil være lige så velmenende og ligefrem.</span> 
    <span id="f000480">De,</span> 
    <span id="f000481">som en lærd mand,</span> 
    <span id="f000482">ved vistnok hvor underlig naturen er.</span> 
    <span id="f000483">Somme mennesker kan ikke tåle at røre ved gråt papir,</span> 
    <span id="f000484">så får de ondt;</span> 
    <span id="f000485">andre går det gennem alle lemmer,</span> 
    <span id="f000486">når man lader et søm gnide mod en glasrude;</span> 
    <span id="f000487">jeg har ligesådan en følelse ved at høre Dem sige du til mig,</span> 
    <span id="f000488">jeg føler mig ligesom trykket til jorden i min første stilling hos Dem.</span> 
    <span id="f000489">De ser at det er en følelse,</span> 
    <span id="f000490">det er ikke stolthed;</span> 
    <span id="f000491">jeg kan ikke lade Dem sige du til mig,</span> 
    <span id="f000492">men jeg skal gerne sige du til Dem,</span> 
    <span id="f000493">så er det halve gjort!"</span></p> 
   <p><span id="f000494">Og så sagde skyggen du til sin forrige herre.</span></p> 
   <p><span id="f000495">"Det er dog vel galt," tænkte han,</span> 
    <span id="f000496">"at jeg må sige De og han sige du," men nu måtte han holde ud.</span></p> 
   <p><span id="f000497">Så kom de til et bad,</span> 
    <span id="f000498">hvor der var mange fremmede og imellem disse en dejlig kongedatter,</span> 
    <span id="f000499">som havde den sygdom at hun så alt for godt og det var nu så ængsteligt.</span></p> 
   <p><span id="f000500">Ligestraks mærkede hun at han,</span> 
    <span id="f000501">der var kommet,</span> 
    <span id="f000502">var en ganske anden person end alle de andre;</span> 
    <span id="f000503">"han er her for at få sit skæg til at vokse,</span> 
    <span id="f000504">siger man,</span> 
    <span id="f000505">men jeg ser den rette årsag,</span> 
    <span id="f000506">han kan ikke kaste skygge."</span></p> 
   <p><span id="f000507">Nysgerrig var hun blevet;</span> 
    <span id="f000508">og så gav hun sig straks på spadsereturen i tale med den fremmede herre.</span> 
    <span id="f000509">Som en kongedatter behøvede hun ikke at gøre mange omstændigheder,</span> 
    <span id="f000510">og så sagde hun,</span> 
    <span id="f000511">"Deres sygdom er at De ikke kan kaste skygge."</span></p> 
   <p><span id="f000512">"Deres Kongelige Højhed må være betydelig i bedring!" sagde skyggen,</span> 
    <span id="f000513">"jeg ved,</span> 
    <span id="f000514">Deres onde er at De ser alt for godt,</span> 
    <span id="f000515">men det har tabt sig,</span> 
    <span id="f000516">De er helbredt,</span> 
    <span id="f000517">jeg har just en ganske usædvanlig skygge!</span> 
    <span id="f000518">Ser De ikke den person,</span> 
    <span id="f000519">som altid går med mig!</span> 
    <span id="f000520">Andre mennesker har en almindelig skygge,</span> 
    <span id="f000521">men jeg holder ikke af det almindelige.</span> 
    <span id="f000522">Man giver tit sin tjener finere klæde i liberiet end man selv bruger,</span> 
    <span id="f000523">og således har jeg ladet min skygge pudse op til menneske!</span> 
    <span id="f000524">ja,</span> 
    <span id="f000525">De ser,</span> 
    <span id="f000526">at jeg endogså har givet ham en skygge.</span> 
    <span id="f000527">Det er meget kostbart,</span> 
    <span id="f000528">men jeg holder af have noget for mig selv!" –</span></p> 
   <p><span id="f000529">"Hvad?" tænkte prinsessen,</span> 
    <span id="f000530">"skulle jeg virkelig være kommet mig!</span> 
    <span id="f000531">Dette bad er det første der er til!</span> 
    <span id="f000532">Vandet har i vor tid ganske forunderlige kræfter.</span> 
    <span id="f000533">Men jeg tager ikke bort,</span> 
    <span id="f000534">for nu bliver her morsomt;</span> 
    <span id="f000535">den fremmede synes jeg overordentligt om.</span> 
    <span id="f000536">Bare hans skæg ikke vokser,</span> 
    <span id="f000537">for så rejser han!"</span></p> 
   <p><span id="f000538">Om aftnen i den store balsal dansede kongedatteren og skyggen.</span> 
    <span id="f000539">Hun var let,</span> 
    <span id="f000540">men han var endnu lettere,</span> 
    <span id="f000541">sådan en danser havde hun aldrig haft.</span> 
    <span id="f000542">Hun sagde ham fra hvad land hun var,</span> 
    <span id="f000543">og han kendte landet,</span> 
    <span id="f000544">han havde været der,</span> 
    <span id="f000545">men da var hun ikke hjemme,</span> 
    <span id="f000546">han havde kigget ind af vinduerne foroven og forneden,</span> 
    <span id="f000547">han havde set både det ene og det andet,</span> 
    <span id="f000548">og så kunne han svare kongedatteren og gøre antydninger,</span> 
    <span id="f000549">så hun blev ganske forundret;</span> 
    <span id="f000550">han måtte være den viseste mand på hele jorden!</span> 
    <span id="f000551">hun fik sådan en agtelse for hvad han vidste,</span> 
    <span id="f000552">og da de så dansede igen,</span> 
    <span id="f000553">så blev hun forlibt,</span> 
    <span id="f000554">og det kunne skyggen godt mærke,</span> 
    <span id="f000555">for hun var færdig at se lige igennem ham.</span> 
    <span id="f000556">Så dansede de nok engang og så var hun lige ved at sige det,</span> 
    <span id="f000557">men hun var besindig,</span> 
    <span id="f000558">hun tænkte på sit land og rige og på de mange mennesker,</span> 
    <span id="f000559">hun skulle regere over.</span> 
    <span id="f000560">"En vís mand er han," sagde hun til sig selv,</span> 
    <span id="f000561">"det er godt!</span> 
    <span id="f000562">og dejligt danser han,</span> 
    <span id="f000563">det er også godt,</span> 
    <span id="f000564">men mon han har grundige kundskaber,</span> 
    <span id="f000565">det er lige så vigtigt!</span> 
    <span id="f000566">han må eksamineres." Og så begyndte hun så småt at spørge ham om noget af det allervanskeligste,</span> 
    <span id="f000567">hun kunne ikke selv have svaret på det;</span> 
    <span id="f000568">og skyggen gjorde et ganske underligt ansigt.</span></p> 
   <p><span id="f000569">"Det kan De ikke svare på!" sagde kongedatteren.</span></p> 
   <p><span id="f000570">"Det hører til min børnelærdom," sagde skyggen,</span> 
    <span id="f000571">"jeg tror sågar min skygge der henne ved døren kan svare derpå!"</span></p> 
   <p><span id="f000572">"Deres skygge!" sagde kongedatteren,</span> 
    <span id="f000573">"det ville være højst mærkeligt!"</span></p> 
   <p><span id="f000574">"Ja,</span> 
    <span id="f000575">jeg siger ikke bestemt at han kan!" sagde skyggen,</span> 
    <span id="f000576">"men jeg skulle tro det,</span> 
    <span id="f000577">han har nu i så mange år fulgt mig,</span> 
    <span id="f000578">og hørt efter,</span> 
    <span id="f000579">– jeg skulle tro det!</span> 
    <span id="f000580">men Deres Kongelige Højhed tillader,</span> 
    <span id="f000581">at jeg gør Dem opmærksom på,</span> 
    <span id="f000582">at han har så megen stolthed af at gå for et menneske,</span> 
    <span id="f000583">at når han skal være i rigtig humør,</span> 
    <span id="f000584">og det må han være for at svare godt,</span> 
    <span id="f000585">så må han behandles ganske som et menneske."</span></p> 
   <p><span id="f000586">"Det kan jeg godt lide!" sagde kongedatteren.</span></p> 
   <p><span id="f000587">Og så gik hun hen til den lærde mand ved døren,</span> 
    <span id="f000588">og hun talte med ham om sol og måne,</span> 
    <span id="f000589">og om menneskene både uden på og inden i og han svarede så klogt og godt.</span></p> 
   <p><span id="f000590">"Hvad det må være for en mand,</span> 
    <span id="f000591">der har så vís en skygge!" tænkte hun,</span> 
    <span id="f000592">"det vil være en ren velsignelse for mit folk og rige om jeg valgte ham til min gemal;</span> 
    <span id="f000593">– jeg gør det!"</span></p> 
   <p><span id="f000594">Og de var snart enige,</span> 
    <span id="f000595">både kongedatteren og skyggen,</span> 
    <span id="f000596">men ingen skulle vide derom før hun kom hjem i sit eget rige.</span></p> 
   <p><span id="f000597">"Ingen,</span> 
    <span id="f000598">ikke engang min skygge!" sagde skyggen,</span> 
    <span id="f000599">og det havde han nu sådan sine egne tanker ved!–</span></p> 
   <p><span id="f000600">Så var de i landet hvor kongedatteren regerede når hun var hjemme.</span></p> 
   <p><span id="f000601">"Hør min gode ven!" sagde skyggen til den lærde mand,</span> 
    <span id="f000602">"nu er jeg blevet så lykkelig og mægtig,</span> 
    <span id="f000603">som nogen kan blive,</span> 
    <span id="f000604">nu vil jeg også gøre noget særdeles for dig!</span> 
    <span id="f000605">du skal altid bo hos mig på slottet,</span> 
    <span id="f000606">køre med mig i min kongelige vogn og have hundrede tusinde rigsdaler om året;</span> 
    <span id="f000607">men så må du lade dig kalde skygge af alle og enhver;</span> 
    <span id="f000608">du må ikke sige at du har nogensinde været menneske og engang om året,</span> 
    <span id="f000609">når jeg sidder på altanen i solskin og lader mig se,</span> 
    <span id="f000610">må du ligge ved mine fødder,</span> 
    <span id="f000611">som en skygge skal!</span> 
    <span id="f000612">jeg skal sige dig,</span> 
    <span id="f000613">jeg gifter kongedatteren,</span> 
    <span id="f000614">i aften skal brylluppet holdes."</span></p> 
   <p><span id="f000615">"Nej det er dog alt for galt!" sagde den lærde mand,</span> 
    <span id="f000616">"det vil jeg ikke,</span> 
    <span id="f000617">det gør jeg ikke!</span> 
    <span id="f000618">det er at bedrage hele landet og kongedatteren med!</span> 
    <span id="f000619">Jeg siger alting!</span> 
    <span id="f000620">at jeg er mennesket,</span> 
    <span id="f000621">og at du er skyggen,</span> 
    <span id="f000622">du er bare klædt på!"</span></p> 
   <p><span id="f000623">"Det er der ingen som tror!" sagde skyggen,</span> 
    <span id="f000624">"vær fornuftig,</span> 
    <span id="f000625">eller jeg kalder på vagten!" –</span></p> 
   <p><span id="f000626">"Jeg går lige til kongedatteren!" sagde den lærde mand.</span> 
    <span id="f000627">"Men jeg går først!" sagde skyggen,</span> 
    <span id="f000628">"og du går i arrest!" – og det måtte han,</span> 
    <span id="f000629">for skildvagterne de lystrede ham,</span> 
    <span id="f000630">som de vidste kongedatteren ville have.</span></p> 
   <p><span id="f000631">"Du ryster!" sagde kongedatteren,</span> 
    <span id="f000632">da skyggen kom ind til hende,</span> 
    <span id="f000633">"er der sket noget?</span> 
    <span id="f000634">Du må ikke blive syg til i aften,</span> 
    <span id="f000635">nu vi skal have bryllup."</span></p> 
   <p><span id="f000636">"Jeg har oplevet det grueligste,</span> 
    <span id="f000637">der kan opleves!" sagde skyggen,</span> 
    <span id="f000638">"tænk dig – ja,</span> 
    <span id="f000639">sådan en stakkels skyggehjerne kan ikke holde meget ud!</span> 
    <span id="f000640">– Tænk dig,</span> 
    <span id="f000641">min skygge er blevet gal,</span> 
    <span id="f000642">han tror at han er mennesket og at jeg – tænk dig bare,</span> 
    <span id="f000643">– at jeg er hans skygge!"</span></p> 
   <p><span id="f000644">"Det er frygteligt!" sagde prinsessen,</span> 
    <span id="f000645">"han er dog spærret inde?"</span></p> 
   <p><span id="f000646">"Det er han!</span> 
    <span id="f000647">Jeg er bange han kommer sig aldrig."</span></p> 
   <p><span id="f000648">"Stakkels skygge!" sagde prinsessen,</span> 
    <span id="f000649">"han er meget ulykkelig;</span> 
    <span id="f000650">det er en sand velgerning at fri ham fra den smule liv han har,</span> 
    <span id="f000651">og når jeg rigtig tænker over det,</span> 
    <span id="f000652">så tror jeg det bliver nødvendigt at det bliver gjort af med ham i al stilhed!"</span></p> 
   <p><span id="f000653">"Det er rigtignok hårdt!" sagde skyggen,</span> 
    <span id="f000654">"for det var en tro tjener!" og så gav han ligesom et suk.</span></p> 
   <p><span id="f000655">"De er en ædel karakter!" sagde kongedatteren.</span></p> 
   <p><span id="f000656">Om aftnen var hele byen illumineret,</span> 
    <span id="f000657">og kanonerne gik af:</span> 
    <span id="f000658">bum!</span> 
    <span id="f000659">og soldaterne præsenterede gevær.</span> 
    <span id="f000660">Det var et bryllup!</span> 
    <span id="f000661">Kongedatteren og skyggen gik ud på altanen for at lade sig se og få nok en gang hurra!</span></p> 
   <p><span id="f000662">Den lærde mand hørte ikke noget til alt det,</span> 
    <span id="f000663">for ham havde de taget livet af.</span></p> 
   <hr class="sepBar"/>
   <p class="navBar">
    <a href="p006.xhtml#audio">[Previous]</a>
    <a href="playlist.xhtml#track07">[Contents]</a>
    <a href="#audio">[Top]</a>
    <a href="p008.xhtml#audio">[Next]</a>
   </p>
   <hr class="sepBar"/>
  </section>


 </body>
</html>